Il est raison qu' on me permette de dire qu' en tout le monde vniuersel ne furent oncques faictes oeuures si magnifiques , ni contemplées d' oeil mortel , non ( qui plus est ) imaginées par quelque entendement humain : et quasi ozeroie franchemẽt affermer qu' il n' est point en sauoir ou pouoir d' homme , d' eleuer , inuenter , comprẽdre , ni diffinir vne si grande excellence d' edifice .
J' en estoie veritablement si surpris d' admiration , et tant occupé a la regarder , que nulle autre chose ( quoy qu' elle fust solacieuse & plaisante ) ne pouoit entrer en ma fantaisie , sinon lors qu' en considerant toutes les parties de cette composition belle et convenable , ie veoie les statues faictes en forme de pucelles .
.

Si jamais vous avez veu des personnes complices d' un vol , et qui , voyans ceux qui leur ont assisté au vol monté sur l' eschelle du gibet , prest à estre jettés du haut en bas , et que d' eux on s' informe de ceux qui ont assisté au vol qui leur ont tenu escorte , vous pourrez vous représenter ces reistres ; ils avoient veu quel traictement mon dit seigneur de Guyse avoit faict à leurs compagnons , tant à Villemory qu' à Aulneau ; qu' il n' en laissoit eschapper pas un qu' il ne luy fist rendre gorge et poser le butin qu' il avoit fait en France ; ils trembloient en eux mesmes , et estoient aussi peu assuré qu' est le pauvre criminel , lequel ayant receu la condamnation de mort , a en queue l' executeur de la haulte justice , qui le tient attaché du licol par le col .
.

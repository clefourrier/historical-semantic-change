LA PRISE D'ALEXANDRIE   Ci commence le livre de la Prise d'Alixandre.
Quant li dieu par amors amoient,  Et les deesses se jouoient  A@ @us dous gieus, courtois, savoureus,  Qui sont fais pour les amoureus,  Li clers solaus, la belle lune,  Et d@ @es estoiles la commune,  Li xij· signe ‹et› les planettes,  Qui sont cleres̲, luisans ‹et› nettes,  Ordenerent un parlement,  Fait de commun assentement.
Là ot maint Dieu de grant puissance  Et digne de grant reverence,  Et maintes deesses aussi,  Que je ne nommeray pas ci,  Car trop longue chose seroit Qui tous ‹et› toutes nommeroit  Nymphes de bois ‹et› de rivieres,  Satireaus de toutes manieres.
Les tragedianes y vindrent,  Qui mult humblement se contindrent ;  Tragedianes sacrefice  Font a@ @ux diex, ‹et› devin office ;  Et nymphes en poéterie,  Ce sont fees, je n'en doubt mie.
Mais ne fu pas à l'assamblée,  Qui pour bien estoit assamblée,  Circé, la male enchanteresse,  Qui d'enchantemens est deesse ;  Car elle eust tout empeschié̲,  Dont ce eust esté grand pechié.
Venus y ert par especial̲,  A ceste assamblee roial.
Mars̲, qui est li dieus de bataille̲,  Et la belle Venus̲, sans faille̲,  Ne s'i estoit pas oubliée ;  Eins estoit vestue ‹et› parée̲,  Com deesse̲, royne ‹et› dame̲,  En corps̲, en biens̲, en cuer̲, en ame̲,  De tous ceaus qui par amours aiment̲,  Voire ‹et›̲, par Dieu̲, de ceaus qui n'aiment̲,  Car homs ne li puet eschaper  Puis qu'elle le deingne atraper.
Mars leur dist tout en audience :   Ne say que chascuns de vous pence ;  Mi bon ‹et› chier amy sont mort̲,  Et finé par piteuse mort.
Ce sont li bon roy Alixandres̲,  Qui conquist Angleterre ‹et› Flandres̲,  Et tant quist terre ‹et› mer parfonde  Qu'il fu seigneur de tout le monde ;  Hector ‹et› Cesar Julius̲,  Et puis Judas Machabeus ;  David̲, Josué̲, Charlemainne̲,  Et Artus̲, qui ot mult de peinne̲,  Et dux Godefroy de Buillon̲,  Qui̲, par son or ‹et› son billon̲,  Son scens̲, sa force ‹et› sa vaillance̲,  Et de son grant bien l'excellence̲,  Mist tout en sa subjection  La terre de promission̲,  Ou a@ @u mains la plus grant partie ;  En la fin y laissa la vie.
Si deveriens tuit labourer  A@ @u bon Godefroy restorer̲,  Et querir homme qui sceust  Maintenir sa terre ‹et› deust.
Lors dist la compaignie toute :   Mars dit raison̲,  qui en fait doubte ?    Si supplierent à nature  Qu'el feist une creature  Le mieus ‹et› d@ @ou milleur affaire  Qu'elle porroit ne saroit faire.
Lors de Mars ‹et› de Venus ensamble  Fist conjunction̲, ce me samble̲,  Et la creature crea  Si bien̲, qu'à chascun agrea.
Li dieux qui est signeur ‹et› maistre̲,  De quan qu'il puet morir ‹et› naistre̲,  De quan qu'il est̲, fu ‹et› sera  Et qui jamais ne finera̲,  Qui est darreins ‹et› primerains̲,  Et de tous les dieux souverains̲,  Mist dedens ‹et› l'ame ‹et› la vie̲,  Par sage ‹et› par noble maistrie.
Mais longuement pas n'atarga  Que la deesse descharga  Le fais de la conjunction  Dont je vous ay fait mention̲,  Par l'ordenance de nature  Qui en avoit toute la cure.
Vesta qui estoit la prestresse  Et la souvrainne maistresse  D@ @es nymphes̲, d@ @es tragediannes̲,  D@ @es juenes ‹et› d@ @es anciennes̲,  Et de leurs temples ensement̲,  Prioit là moult devotement  A tous dieus̲, à toutes deesses̲,  Que̲, de leurs courtoises largesses̲,  A ceste creature née  Donnassent bonne destinée.
Et puis elle fist sacrefice  De buef̲, de tor ou de genice̲,  A tres@ @tous les dieus qui là furent  Et a@ @us deesses.
Si reçurent  Son sacrefice en si bon gre  Que li enfes en haut degré  En fu ;  c'est chose veritable̲,  Ne say se le tenez à fable.
Lors li vieus Saturnus parla  Bien ‹et› honnestement ;  car là  N'avoit mie dieu ne deesse  Qui le seurmontast de vieillesse.
Et dist :  Cils enfes par raison  Devroit entrer en la maison̲,  Par vaillance̲, où honneur demeure ;  Faison li present̲, sans demeure̲,  Car c'est chose afferant ‹et› belle.
Adont n'i ot celui ne celle  Qui ne li feist en present  Bel ‹et› bon ‹et› riche present̲,  Pour lui mener sans deshonnour  Tout droit en la maison d'onnour.
Mais je ne say pas se fortune  Fu de ceste assamblée l'une ;  Car en la fin on le sara  Selonc ce qu'elle li fera.
Or est nez nostres jouvenciaus  A qui li dieux qui est en ciaus  Doint grace̲, honneur ‹et› bonne vie.
Mais il est drois que je vous die  L'année ‹et› le jour qu'il fu nez.
Et pour ce vueill que vous tenez  Que dieux ‹et› nature homme nuef  Le feirent l'an xxix  Le jour de feste Saint Denis  A l'eure que jours est fenis.
Or est il bien drois qu'on regarde  Que cils enfes ait bonne garde̲,  Car vraiement il ne doit mie  Estre sans bonne compaingnie.
Si=qu'il ont esleü ‹et› pris  Quatre deesses de haut pris̲,  Pour li nourrir ‹et› gouverner̲,  Enseignier ‹et› endoctriner.
Hébé̲, deesse de jouvente̲,  Qui est ‹et› belle ‹et› douce ‹et› gente̲,  Et qui est d@ @es cieus boutilliere̲,  Fu esleue la premiere̲,  Pour li norrir en son enfance̲,  Jusque à l'estat de congnoissance̲,  Ou plus avant̲, se mestier yere̲,  Car bien en savoit la maniere.
Apres il prierent Minerve  La deesse qu'elle le serve ;  Et elle le fist volentiers̲,  Qu'il estoit ses cousins entiers.
Minerve est deesse ‹et› maistresse  Et dame de toute sagesse.
Apres̲, Juno fu appellée̲,  Qui estoit si tres bien parée  Que tous li airs resplendissoit  De la clarté qui d'elle yssoit.
On li pria moult doucement  Et moult affectueusement  Que li enfes n'eust deffaut  De tout ce qu'à corps d'omme faut̲,  De joiaux̲, ne d'or ne d'argent̲,  Pour li ‹et› pour toute sa gent.
Li vieus Saturnus l'en pria̲,  Et elle tantost l'ottria̲,  Car bien faire en pooit largesse̲,  Comme deesse de Richesse.
Et jà soit ce que Saturnus  Fust à l'assamblée venus̲,  Et qu'il soit rudes ‹et› contraires  A@ @us hommes ‹et› à leurs affaires̲,  Je croy qu'il fu là nez d'Artois̲,  Car il li fu dous ‹et› courtois̲,  Et pour l'enfant̲,  car il s'efforce  Pour son bien̲, de toute sa force.
Apres̲, Venus̲, sa chiere mere̲,  Qui de l'enfant forment se pere̲,  Y fu com dame souverainne̲,  Qui moult met sa cure ‹et› sa peinne̲,  Afin qu'il soit bien entroduis  En amours ;  c'est tous ses deduis.
Riens plus ne li vuet consillier̲,  Et Mars l'aprent à batillier.
Mais il n'avoit nul escuier  Où bien se püest apuier̲,  Si=qu'on li a baillié avis  Qui portera̲, ce m'est avis̲,  Sa baniere ‹et› le servira̲,  Toutes=fois que mestiers sera.
Vulcans fu en l'eure mandez.
Mars li dist :  A moy entendez.
Vous avez d@ @es dieux la science̲,  Et vraie ‹et› juste experience̲,  L'auctorité ‹et› la maistrie  Seurs tous ouvriers qui sont en vie  Pour un homme armer proprement̲,  Richement ‹et› seürement.
Faites moy unes armeüres̲,  Bonnes ‹et› belles ‹et› seüres̲,  Qui seront pour cest enfançon.
Et si les vueill de tel façon  Que li ouvrages croistera  Selonc ce qu'il amendera.
Vulcans respont comme avisez :   J'oy bien ce que vous devisez.
Si feray tout vostre plaisir̲,  Car voloir en ay ‹et› loisir.
Je fis les armes d'Achillès̲,  Dont Ayaus s'ocist qui les  Perdi par maise plaiderie  Contre Ulixes̲, duc d'Ulixie.
Mais je les vous feray plus beles̲,  Plus gentes̲, plus cointes que celles̲,  Plus fortes ‹et› milleurs assez  Eins qu'il soit demi an passez̲,  Et si ara quan que on puet querre̲,  En l'air̲, en la mer̲, en la terre ;  Et d@ @es batailles troïanes  Et d@ @es hystoires anciennes̲,  Mais ne say quels armes il porte.
Mars commande qu'on li aporte̲,  Quant il les vit̲, moult les prisa̲,  Et l'ouvrage à faire empris a.
Or est raison que je vous nomme  Son nom̲, tellement que tout homme  Le puist legierement savoir̲,  Et le mien̲, sans grant peinne avoir.
Vesta l'enfançon baptisa  Et nom li mist que moult prisa.
Vez=ci comment̲, se bien querez̲,  Son nom ‹et› le mien trouverez.
Prenez ce plus prochain notable :  Si les y trouverez̲, san fable̲,  En ij· vers d'une grosse fourme.
Dont le darrenier vous enfourme  Que ·h· seule y ajousterés  Et d@ @ou premier mar osterés.
Mis les ay par tele maniere :    A=Dieu̲, ma vraie dame chiere  Pour le milleur temps garde chier̲,  Honneur à vous qu'aim sans trichier.
Mais il convient desassambler  Ses lettres̲, ‹et› puis rassambler.
Si supplie à tous de cuer fin  S'encor met ces vers en la fin  De ce livre̲, que despriser  Ne m'en vueillent̲, ne mains prisier̲,  Car savoir ne puis nullement  De ce livre le finement̲,  Si vueil dire̲, eins qu'il soit parfais̲,  Le signeur pour qui je le fais̲,  Et moy nommer̲, qui nuit ‹et› jour  Y vueil entendre sans sejour.
Or vueil commencier ma matiere̲,  Et dire toute la maniere̲,  D@ @ou damoisel que Dieus aye̲,  Et comment il usa sa vie.
Quant il ot l'aage de ix· ans̲,  Que de norrice fu exens̲,  Et laissa l'estat d'innocence̲,  Et prist à avoir congnoissance̲,  Toutes ses inclinations  Et ses ymaginations̲,  Tuit si penser̲, tuit si desir  Furent en faire le plaisir  De dames ‹et› de damoiselles.
Moult li furent plaisans ‹et› belles.
Il honnouroit les chevaliers̲,  Et compaingnoit les escuiers̲,  Et amoit armes ‹et› honnour  Seur tout̲, apres notre Signour̲,  Car en ses ouevres ‹et› ses fais  Estoit en l'amour Dieu parfais.
Tout ce faisoit il de cuer fin̲,  Sans cesser̲, ‹et› à telle fin  Qu'en son tans peüst dire ‹et› faire  Chose qui bien li deüst plaire.
Et c'estoit la conclusion  De toute son entention̲,  Einsi comme apres le sarez̲,  Quant bien leü ce livre arez.
Tout ensement̲, en sa juenesse  Le norrist Hébé la deesse̲,  Et si tres bien l'endoctrina̲,  Que toute bonne doctrine a.
A Famagosse a une crois̲,  Que tu yes fos̲, se tu ne crois  Que c'est la crois d@ @ou bon larron̲,  Car sus siege ne sus perron  N'est assise̲,  mais purement  Est en l'air̲, sans atouchement ;  Et c· mil hommes l'ont veü̲,  Qui l'ont aouré ‹et› creü.
Si=qu'il avint̲, le Venredi  Que Jhesu Cris en crois pendi̲,  Qu'en parfaite devotion  Et en vraie contrition̲,  Cils damoisiaus l'aloit ourer.
Mais à li vint̲, sans demourer̲,  Une vois qui li prist à dire̲,  Quatre fois ou v· tire à tire :  Fils̲, entrepren le saint passage̲,  Et conqueste ton heritage̲,  Que Dieus a@ @us sains peres promist̲,  Et où pour toy son corps tout mist.
Quant il oy ceste parole̲,  Qui fu clere̲, sans parabole̲,  Quatre fois ou v· repetée̲,  Dedens son cuer fu si fermée̲,  Et par tel guise le nota̲,  Qu'onques puis il ne l'en osta.
Si prist à penser durement̲,  Et souvent ‹et› parfondement̲,  A la chose qui li fu dite  Et qui en son cuer fu escripte̲,  Comment il se porroit chevir  A si tres grant ouevre assevir.
Et ce n'est une grant merveille̲,  Vraiement̲, s'il y pense ‹et› veille̲,  Car onques mais par home emprise  Ne fu nulle plus grant emprise̲,  Ne homs puis mil ans tels ne vit.
Or orrez comme il se chevit.
Il prist ferme conclusion̲,  A grant deliberation̲,  Par maintes fois en son corage̲,  Qu'il entreprenroit le passage.
Mais il y avoit bien maniere̲,  Car ce n'est pas chose legiere  De mettre à fin si tres grant ouevre ;  Et pour ce faut il bien qu'il ouevre  Sagement ‹et› de grant avis̲,  Et par conseil̲, ce m'est avis̲,  Car homs de bien trop fort mesprent̲,  Quant aucune chose entreprent̲,  Et il n'est toudis sus sa garde̲,  Qu'il pense à la fin ‹et› regarde  Quel part qu'il voist ‹et› don qu'il veingne̲,  Einsois que grant chose entreprengne.
Car ja bonne ouevre ne fera  Qui la fin ne resgardera̲,  Et s'aucune=fois bien en chiet̲,  Pour une fois̲, iiij· en meschiet.
Si fist une ordre pour attraire  Les chevaliers de bon affaire̲,  Qui avoient devotion  En terre de promission̲,  Et aussi pour toutes gens d'armes  Qui voloient sauver leurs ames.
Et ves=ci l'ordre ‹et› la devise̲,  Einsi com je la te devise.
Il portoit entre toute gent  Une espée de fin argent̲,  Qui avoit le pommel desseure̲,  En signe de crois qu'on aeure̲,  Assise en un champ asuré̲,  De toutes coulours espuré.
Et s'avoit lettres d'or entour̲,  Qui estoient faites à tour̲,  Disans̲, bien m'en doit souvenir̲,   C'est pour loiauté maintenir̲,  Car je l'ay mille fois veü  Sus les chevaliers̲, ‹et› leü.
Et s'il venoit aucun noble homme  De France̲, d'Espaingne ou de Rome̲,  De Lombardie ou d'Alemaingne̲,  Ou d'Angleterre ou de Sardeingne̲,  Ou de quelque part qu'il venist̲,  A son pooir il convenist  Qu'il li annunçast les pardons̲,  Par douce priere ‹et› par dons̲,  De ce devost pelerinage  Qu'on apele le saint voiage ;  Et ce li faisoit entreprendre̲,  Et puis apres son ordre prendre.
Et le faisoit secretement̲,  Sagement ‹et› meürement̲,  Sans trop parler̲, sans trop plaidier̲,  Par quoy il s'en peüst aidier.
Car il ne pooit autrement  Joïr de son fait bonnement.
Encor y a un autre point  Que je ne te celerai point.
Se ses peres̲, qui roy estoit̲,  Et qui coronne d'or portoit̲,  Sceüst d@ @ou fil l'entrepresure̲,  Et qu'il metoit toute sa cure  En ce passage seulement̲,  Trop s'en courroussast durement̲,  Si l'en peüst espoir retraire̲,  Par force ou par sarrement faire.
Si=que le fils le ressongnoit  Trop fort̲, ‹et› bien li besongnoit  Qu'il tenist la chose secrete̲,  Par voie honnourable ‹et› discrete.
Or diray la signefiance  De l'espée̲,  car̲, sans doubtance̲,  Avis m'est que je mesprendroie  S'aucune chose n'en disoie.
La blanche espée signefie  Purté de cuer ‹et› nette vie ;  Car cils qui meinne vie pure̲,  Sans mal̲, sans pechié̲, sans ordure̲,  Ara l'ame polie ‹et› blanche  Devant Dieu̲, plus que noif sus branche ;  Et n'ara tache ne bruette̲,  Eins sera clere ‹et› pure ‹et› nette.
Et si signefie justice̲,  Car cils fait bien qui ceus justice  Qui n'uevrent mie lealment ;  Mais bien se gardent qu'egalment  A@ @u grant ‹et› a@ @u petit la face̲,  Sans trop grant rigueur ‹et› sans grace.
Et li ij· trenchans se t'enseingnent  Qui en sanc d@ @es hommes se baingnent.
La pointe pongnant ‹et› agüe  Les paresseus point ‹et› argüe̲,  Qui ne s'arment pas volentiers̲,  Et qui ensievent les sentiers  De la fonteinne de delices̲,  Qui seuronde de tous les vices ;  Mais aucune=fois les retrait  Et à bien faire les attrait.
La crois est li plus nobles signes  D@ @es crestiens ‹et› li plus dignes̲,  Car Dieus y fu crucefiez  Pour nous tous ‹et› martyriez̲,  Qui nasqui de sa Vierge mere̲,  Par le comandement d@ @ou pere̲,  Et d'enfer tous nous racheta̲,  Et ses bons amis en geta.
Or vueil dire̲, sans detrier̲,  Que la crois puet signefier.
Trop bien puet signefier foy.
Car quant uns homs est en effroy̲,  Se de sa destre main se seingne̲,  Puis n'a paour que mauls li veingne.
Par pluseurs sains le vueil prouver̲,  Qui l'ont sceü par esprouver.
Li saint apostre garissoient  Tous ceus qui santé demandoient.
Sains Georges tua le serpent  Qui avoit de lonc un erpent ;  Sains Blaises sus le lac embla̲,  Qui terre ferme li sambla ;  Saint Lorent rendi la veüe  A ceaus qui l'avoient perdue ;  Sainte Magarite creva  Le serpent qui mult la greva ;  Et cent mille̲, que sains̲, que saintes̲,  Ont moustrées miracles maintes̲,  Tout par la vertu de la crois.
Mar fus nés̲, se tu ne la crois̲,  Car c'est une droite creanoe̲,  Et de nostre foy l'ordenence.
La pongnie dont on la tient  Le cuer en seürté soustient.
Car quant on l'a en sa main destre̲,  Li cuers en doit plus seürs estre̲,  Par chans̲, par villes̲, par boscages̲,  Pour gens ‹et› pour bestes sauvages ;  Et par elle te dois deffendre  S'il est riens qui te vueille offendre.
Aussi d@ @ou pommel la rondesse  Demoustre qu'elle est grant maistresse̲,  Et qu'e@ @u monde a grant signourie̲,  Car elle donne mort ‹et› vie.
Li uns en muert̲, bien le savez̲,  Et li autres en est sauvez.
Elle vaint  ‹et› donne victoire̲,  Honneur ‹et› honte̲, enfer ‹et› gloire.
Et si signefie conqueste̲,  Qui est chose belle ‹et› honneste.
Car quant uns haus princes conquiert  Par l'espée̲, gloire en acquiert̲,  Honneur ‹et› profit tout ensamble̲,  Et bon memoire̲, ce me samble.
Ne̲, sans li̲, homs n'ara tans pris̲,  S'il ne l'a̲, qu'il n'en soit repris̲,  Neïs Hector le combatant̲,  Car je t'en puis bien dire tant  Qu'elle est legiere̲, ‹et› point̲, ‹et› taille  Moult souvent d'estoc ‹et› de taille̲,  Quant un homme vaillant la porte̲,  Qui en batillier se deporte.
Aussi signefie elle force.
Car il n'est home̲, s'on l'efforce̲,  Que mieudres n'en soit ses confors̲,  S'il l'a̲, ‹et› qu'il n'en soit plus fors̲,  Et s'amenistre hardement  Pour combatre hardiement.
N'il n'est homs si acouardis̲,  S'il l'a̲, qu'il n'en soit plus hardis.
Et se fait on les chevaliers  Armez a@ @us chams̲, sus leurs destriers̲,  Quant on vuet entrer en bataille̲,  De ceste espée qui bien taille̲,  Pour garder raison ‹et› justise̲,  Orphenins̲, vefves ‹et› l'Eglise.
C'est leurs mestiers.
Dieus leur doint grace̲,  Que chascuns saintement le face.
Or ay devisé de l'espée̲,  Si revenray à ma pensée̲,  D@ @ou damoiset̲, que Dieus confort̲,  Qui pensoit jour ‹et› nuit si fort  A@ @u saint passage̲, que̲, sans doubte̲,  Il y metoit s'entente toute.
Si se pensa qu'il partiroit  De son païs ‹et› qu'il iroit  En France̲, pour honneur acquerre.
Car aussi y avoit il guerre ;  Et pour acointier les signeurs̲,  Les grans̲, les moiens̲, les meneurs̲,  Les chevaliers̲, les escuiers̲,  Les bourgois ‹et› les saudiers̲,  Et pluseurs autres qui armer  Se vorroient outre la mer.
Car il y avoit d@ @es parans̲,  D@ @es plus grans ‹et› d@ @es plus parans̲,  Pour eaus requerir̲, par linage̲,  D'entreprendre le saint passage̲,  Les uns par dons ‹et› par prieres̲,  L'autre par faire bonnes chieres̲,  Tout pour aquerir l'aliance  D@ @es bonnes gens d'armes de France.
Si parti en une galée̲,  Bien abillie ‹et› bien armée̲,  Sans le sceü d@ @ou roy son pere  Et de la royne sa mere.
Mais ne say quy le revela̲,  Et dist a@ @u roy :  Sire̲, vez=la  Vostre fil en ceste galée ;  Ne say quel part sera s'alée.
Et quant li rois a ce veü̲,  Il ot le sanc tout esmeü̲,  Et dist :  Or tost̲, alez apres̲,  Et si le sievez si de pres  Que mort ou vif le ramenez̲,  Lui̲, sa gent ‹et› toutes ses nez.
La gent le roy s'aparillierent  Et leurs galées abillierent̲,  Et parmi la mer le suirent  Jour ‹et› nuit̲, tant qu'il le preïrent.
Si l'ont baillié ‹et› presenté  A@ @u roy̲, contre sa volenté.
Quant li rois le vit̲, il li dist :   Biau fils̲, or enten à mon dit̲,  Tu es mes fils  ‹et› sui tes peres :  Or m'est avis que tu te peres  De faire contre mon voloir̲,  Mais le cuer t'en feray doloir.
Tu me dois toute oubeissance̲,  Foy̲, pais̲, honneur ‹et› reverence̲,  Et tu t'en vas sans congié prendre ?  A@ @u ciel cuides la grue prendre̲,  Quant tu vas en estrange terre̲,  Et ne scez que tu y vas querre.
Que te faut il en ce païs ?  Certes̲, je sui tous esbahis  De ta tres grant outrecuidance̲,  De ta sotie ‹et› de t'enfance.
Mais̲, vraiement̲, je te tendray̲,  Que l'aler hors te deffendray.
Par tel guise l'araisonna̲,  Et puis tantost l'emprisonna̲,  Et le tint ij· mois ‹et› ix· jours  En prison.
Tels fu ses sejours.
Là petit but  ‹et› po menja ;  Là maint divers sonje songa ;  Là mainte pensée diverse  Li bailla fortune̲, qui verse  Ceuls qu'elle a mis en haut degré ;  Mais elle le fait tout de gré̲,  Car c'est sa foy̲, c'est sa nature̲,  Qu'elle n'ainme tant creature  Que de haut en bas ne le tume  Par loy̲, par us ‹et› par coustume.
Mais Dieus̲, li peres̲, qui savoit  Quel volenté l'enfant avoit  De li servir̲, le delivra ;  Car le roy son pere enivra  D'une douce larme piteuse̲,  Paternelle ‹et› amoureuse.
Si le delivra toute=voie̲,  Dont tous li païs ot grant joie.
Avec lui par=tout le menoit  Et mult pres de lui le tenoit ;  Et si levoit toute sa rente̲,  Et la lonteinne ‹et› la presente ;  Par quoy riens faire ne peüst  Que li peres ne le sceüst.
Einsi demoura longuement  Qu'a creature nullement  Ne dist son cuer̲, ne sa pensée ;  Eins la tint enclose ‹et› serree̲,  Si=qu'il ne la vost descouvrir  En lieu où la deüst couvrir̲,  Jusqu'à tant que li terme vint  Que le roy son pere couvint  Rendre à nature le treü̲,  Et paier qui li est deü̲,  C'est à dire qu'il trespassa  Et que l'estrange pas passa̲,  Dont creature ne rapasse̲,  Tant bien son alée compasse ;  Si=que mult honnourablement  Fist faire son enterrement.
Apres li fils se coronna̲,  Et sus son chief la coronne a  De fin or.
Si gouverne ‹et› regne̲,  Comme sires de tout le regne  Par le gré de tous ‹et› de toutes̲,  Sans empeschement ‹et› sans doubtes.
Or est roy nostres damoiseaus̲,  Qui ne met n'en chiens̲, n'en oiseaus  Sa pensee̲, ne s'estudie ;  Einsois jour ‹et› nuit estudie  A destruire les annemis  De la foy ;  là son cuer a mis̲,  Et ses delis ‹et› sa plaisence ;  C'est tous ses desirs̲, sans doubtance̲,  Dont il fist chose belle ‹et› bonne.
Le premier an de sa coronnne̲,  Il s'en ala en Ermenie.
Là̲, prist par force ‹et› par maistrie  Un chastel qu'on appelloit Courc.
Si vous en diray brief ‹et› court.
Li chastiaus fu subjes a@ @us Turs̲,  Grans ‹et› puissans̲, fors ‹et› seürs  De fossez̲, de tours̲, de muraille.
Mais à l'espée qui bien taille  Versa tout̲, comble ‹et› fondement̲,  Là se porta si fierement  Que tout fu mort quan qu'il trouva.
Là premierement s'esprouva.
Que fist il la seconde année  Que coronne li fu donnée ?  Il s'en ala̲, lui ‹et› sa gent̲,  Parmi la haute mer nagent̲,  Tant qu'il vint devant Satalie̲,  Une cité qu'est en Turquie̲,  Grande ‹et› puissant̲, ‹et› ferme̲, ‹et› forte ;  Mais il n'i ot ne mur̲, ne porte̲,  Ne gens qui la peüst deffendre  Que li bons rois ne l'alast prendre̲,  Et destruire̲, ‹et› mettre à l'espée ;  Et si l'a toute arse ‹et› bruslée.
Là veïst on maint drap de soie̲,  Et de fin or qui reflamboie  Ardoir̲, ‹et› mainte dame belle̲,  Maint Sarrazin̲, mainte pucelle̲,  Maint Turc ‹et› maint enfant perir̲,  Par feu̲, ou par glaive morir.
Puis en son païs retourna̲,  Que fait ailleurs autre tour n'a.
Et a@ @u tiers an s'aparilla̲,  Com cils qui jour ‹et› nuit veilla̲,  Comment il se porroit chevir̲,  Pour ce saint passage assevir.
Si a la haute mer passée̲,  Et vint en France̲, la loée.
Mais il passa par court de Romme.
Là ot mainte honneur̲, c'est la somme̲,  Car li pape premierement̲,  Li cardinal secondement̲,  Tout le clergié̲, tous les prelas̲,  Et li pueples̲, à grant solas̲,  Et à grant joie̲, le veïrent  Et plus grant honneur li feïrent̲,  Plus de douceur̲, plus de loange̲,  Qu'onques mais à roi si estrange̲,  Qu'il estoit de si longue marche  Qu'a@ @us Sarrazins ses païs marche.
La fu Jehans̲, li roys de France̲,  Qui maint anui̲, mainte souffrance  Avoit receüt pour la guerre  Qu'il avoit a@ @u roy d'Angleterre̲,  Par le deffaut de maint couart ;  Et li roi angles Andouart  Avoit à nom̲, je ne doubt mie.
Plus n'en di̲,  je suis de partie̲,  Mais ne vueil pas faire lonc conte.
Cils nobles rois̲, dont je vous conte̲,  Monstra son fait devers l'eglise  Par tel maniere ‹et› par tel guise  Si bien̲, si bel̲, si sagement  Et si tres honnourablement̲,  Et aussi a@ @u roy d@ @es François̲,  Qui estoit là presens̲, qu'einsois  Qu'il partissent̲, il se croisierent̲,  Et le saint passage vouereent̲,  Et maint autre vaillant preudomme̲,  Qu'en ce livre ci pas ne nomme̲,  Par l'ordenance d@ @ou saint pere  Et d@ @es cardinaus̲, qui sont frere.
Car li sains peres ordonna  Et tels indulgences donna  Que tous ceuls qui se croiseroient  Et qui avec eaus en iroient  Sont absols de coupe ‹et› de peinne ;  Et si fist le roy cheveteinne  De France de toute l'armée  Que l'eglise avoit ordenée  Le cardinal de Pierregort̲,  Pour les nostres donner confort̲,  Pour adrecier leur conscience̲,  Rassorre ‹et› donner penitence̲,  Fu legas en ceste besongne :  Car c'est uns homs qui bien besongne.
Et tant honnouré la crois ha  Qu'avec les ij· roys se croisa̲,  Briefment̲, par la vertu divine.
Cils nobles rois̲, en brief termine̲,  Si bel ‹et› si bien besongna  Et si bien fait sa besongne a  Vers le pape ‹et› vers les signours̲,  Qu'il besongna plus en iij· jours  Qu'il ne cuidoit faire en iij· ans.
Quar li Dieus qui est tous puissans  Par grace li volt tant aidier  Qu'il fausist à bien souhaidier̲,  Et pour le roy qu'il trouva là  Quant à la cour de Romme ala ;  Car on tient que li rois de France  Ha plus qu'autres roys de puissance.
Mais fortune̲, qui tost deffait̲,  Quant il li plaist̲, ce qu'elle a fait̲,  Et qui onques ne tient couvent̲,  Car sa couvenance est tout vent̲,  Li joua d'un tour d'escremie̲,  D@ @ouquel il ne se doubtoit mie.
Car de vie à trespassement  Li roys de France ala briefment ;  Et aussi fist li cardinaus  Qui en ce fait estoit legaus  Dont ce fu pitez ‹et› damages̲,  Car li sains ‹et› devos passages  En fu tous a@ @u recommencier ;  Car on se devoit adrecier  A ces ij· par especial̲,  Comme à seigneurs ‹et› court roial.
Si en ploura parfondement  Et souspira moult durement  Le tres gentil ‹et› noble roy̲,  Et en fu en moult grant effroy̲,  Quant tout ce estoit empeschié̲,  Qu'à grant peinne avoit pourchacié.
Mais ne laissa pas son emprise ;  Pour fortune qui riens ne prise̲,  Qui par son faus tour a deffait  Tout ce qu'il avoit quis ‹et› fait̲,  Ne pour la mort d@ @ou roy de France  Ne d@ @ou cardinal ;  qu'esperance  Avoit en Dieu ‹et› ferme foy  Que Dieus seroit ades pour soy.
Or vous diray le bon confort  Qu'il prist en son grant desconfort.
Li roys Jehans̲, dont Dieus ait l'ame̲,  Ot espousé la milleur dame  Qu'on peüst trouver en ce monde.
Car d'orgueil estoit pure ‹et› monde̲,  Et sot quan que nature donne  De bien :  ce fu ma dame Bonne.
Bien le say̲,  car moult la servi ;  Mais onques si bonne ne vi.
Fille yert d@ @ou bon roy de Behaigne̲,  Qui fist son fil roy d'Alemaingne̲,  Et empereur par sa vaillance̲,  Et par son scens ‹et› sa prudence̲,  Tout maugré Loys de Baiviere̲,  Qui adont empereres yere ;  Car de l'empire l'a desmis̲,  Par force d'armes ‹et› d'amis.
Cils Behaingnons̲, dont je vous conte̲,  N'ot pareil duc̲, ne roy̲, ne conte ;  Ne̲, depuis le temps Charlemeinne̲,  Ne fu homs̲, c'est chose certeinne̲,  Qui fust en tous cas plus parfais̲,  En honneurs̲, en dis ‹et› en fais.
Je fu ses clers̲, ans plus de xxx·̲,  Si congnu ses meurs ‹et› s'entente̲,  S'onneur̲, son bien̲, sa gentillesse̲,  Son hardement ‹et› sa largesse̲,  Car j'estoie ses secretaires  En tres@ @tous ses plus gros affaires.
S'en puis parler plus clerement  Que maint autre̲, ‹et› plus proprement.
De ceste dame de haut pris  Ot li roys Jehans iiij· fils̲,  Qui tuit estoient dus clamez̲,  Moult furent prisiez ‹et› amés̲,  Charles̲, Loeys̲, Jehan̲, Phelippe̲,  Qui moult en armes se delite.
Charles̲, l'ainnés̲, de Normendie  Fu dus ;  ‹et› s'ot la signourie  De Vienne̲,  qu'il fut dalphins  Et s'estoit tant nobles ‹et› fins  Que nature ne saroit faire  Un homme de milleur affaire.
Coronnez à Reins la cité  Fu le jour de la Trinité  L'an mil ·ccc·lxiiij̲,  N'i vueil riens mettre ne rabatre.
Là ot moult riche baronnie̲,  Et moult noble chevalerie̲,  Et tant qu'on ne porroit trouver  Nuls milleurs a@ @u bien esprouver.
Li roy̲, pour qui ce livre fais̲,  Y fu̲,  ‹et› moustra tous ses fais̲,  A@ @u roy ‹et› à sa baronnie ;  Et leur requist tous̲, que aye  Li feïssent a@ @u saint passage.
Les uns requeroit par linage̲,  Et les autres par amité̲,  Si com devant l'ay recité.
Dont grant planté li accorderent̲,  Et promeïrent ‹et› vouerent  Qu'il yroient aveques li̲,  S'il n'estoient enseveli.
Mais li roys̲, qui avoit grant guerre̲,  Ne pooit issir de sa terre̲,  Qu'il n'i heüst trop grant damage ;  Pour ce le saint pelerinage  N'accorda pas̲,  car trop eüst  Mespris̲, s'acordé li eüst.
Et li bons roys qui me norri  Dont os sont piessa pourry̲,  Et dont l'ame est en paradis̲,  Disoit ‹et› recordoit toudis  Que li homs fait grant vasselage  Qui bien deffent son heritage̲,  Et qu'il n'est assaus ne bataille̲,  S'on li roet tollir qui le vaille.
A ceste coronation̲,  Qui fu apres l'Ascention  Dix ‹et› sept jours tous acomplis̲,  Ot cils roys d@ @es joustes le pris.
Et aussi les ala il querre  A Burges ‹et› en Engleterre̲,  Et à Paris ‹et› en Gascongne̲,  Tout en pourchassant sa besongne.
Car en Flandres fu longuement̲,  Où il despendi largement̲,  A ci grant labeur ‹et› grant peinne̲,  A roy de terre si lonteinne̲,  A ci grant frais̲, à ci grant mise  Qu'il passa la mer ‹et› Tamise̲,  Et sercha mainte region̲,  Pour avoir son entention.
Et quant il estoit bien armez̲,  Bien montez ‹et› bien acesmés̲,  La lance e@ @u pong̲, l'escut a@ @u col̲,  Il n'i avoit sage ne fol  Qui ne deïst à grant murmure :  « Cils roys fu nez en l'armeüre ; »  Tant estoit gens̲, joins̲, lons ‹et› drois̲,  Hardis̲, puissans en tous endrois.
Jamais ne refusast nelui ;  A peinnes veoit on que lui̲,  Car il estoit toudis errans̲,  Puis ci̲, puis là̲,  dessus les rans̲,  Il s'en venoit lance sous fautre̲,  S'abatoit l'un ci ‹et› là l'autre ;  Encontre li riens ne duroit ;  De son bien chascuns murmuroit̲,  Et se seingnoit de la merveille.
Chascuns de son bien se merveille  Et je meïsmes m'en merveil̲,  Quant à li pense  ‹et› je m'esveil.
A@ @u departir de ceste feste̲,  Il tourna son frein ‹et› sa teste̲,  Si comme homs que rien ne ressongne̲,  Tout droit a@ @u chemin de Coulongne̲,   Et là fist ij· mois de sejour̲,  En besongnant de jour en jour.
Puis passa le Franc ‹et› Duringue̲,  Et ala parmi Esselingue.
Tant fist qu'il vint à Erefort̲,  Une cité puissant ‹et› fort̲,  Seant en biau plain sans montaingne̲,  Tout droit a@ @u fin cuer d'Alemaingne.
A@ @us contes ‹et› a@ @us chevaliers̲,  A@ @us bourgois ‹et› a@ @us escuiers̲,  Moustra son emprise ‹et› son fait̲,  Et dist tout ce qu'il avoit fait  E@ @s lieus où il avoit esté̲,  Bien ij· yvers ‹et› un esté.
Si=que pluseurs li acorderent  Ce qu'il requist̲,  ‹et› se croisierent̲,  Car par trop grant devotion  Leur moustroit son entention.
De là il s'en ala en Misse̲,  Où maint buef ‹et› mainte genisse  Ont esté tollu ‹et› emblé.
Et si despent on moult en blé̲,  Car maint y a qui se renvoise̲,  En buvant godale ‹et› servoise ;  Et si a moult bonnes gens d'armes̲,  Biaus chevaliers ‹et› beles dames.
Si a tant cerchié ‹et› tant quis̲,  Qu'il trouva le gentil marquis̲,  Qui sires estoit d@ @ou païs.
Mais il ne fu pas esbahis  De li requerir humblement  Confort ‹et› aïde ensement̲,  En li disant tout son affaire  Et tout ce qu'il avoit à faire.
Quant li roys ot fait sa requeste̲,  Li marquis̲, par maniere honneste̲,  Li respondi moult sagement :   Sire̲, bien ay oy comment  Le saint voiage avez empris̲,  Dont je vous lo forment ‹et› pris̲,  Si=que à moy me conseilleray  Et seur piés vous responderay.
Vous alez devers l'empereur  De Romme̲, qui est mon signeur̲,  Si=que à li me conformeray ;  Car ce qu'il fera je feray.
Pas ne di que si grandement  Le face comme il vraiement ;  Mais je vous promes ‹et› ottroie  Qu'à mon pooir feray la voie  Aveques vous pour Dieu servir̲,  Et pour sa grace desservir̲,  Se l'empereur l'entreprent̲,  En qui chascuns honneur aprent.
Li roys forment le mercia  De ce que respondu li a.
Et bien le devoit mercier̲,  Car li marquis à festier  Le prist̲,  ‹et› li donna preu dons̲,  Com vaillans princes ‹et› preudons.
De là s'en ala en Sassongne̲,  Com cils qui ne pense ne songne  A chose qui puist avenir  Qu'à honneur où il roet venir.
Le duc trouva en une marche  Qui à Lubecque tient ‹et› marche.
Si li dist tout ce qu'il queroit̲,  Et d'aïde le requeroit̲,  Si com bien faire le savoit̲,  Et com Dieux apris li avoit.
Li dus commenca à sousrire̲,  Qui fu esliseur de l'empire̲,  Et respondi courtoisement :   Sire̲, je voy certainnement  Vostre tres bonne volenté̲,  Se Diex me doint joie ‹et› santé ;  Moult avez entrepris grant chose ;  Hardis est cils qui penser ose  A si tres haute ouevre parfaire ;  Dieux la vous doint à bon chief traire.
Aler volez vers l'empereur̲,  Qui est mon oncle ‹et› mon signeur ;  Et je vous feray compaingnie̲,  Car là sans moy n'irez vous mie ;  Si useray de son conseil̲,  Qu'à li volentiers me conseil.
Li dus richement l'onnoura̲,  Et viii· jours o li demoura.
Se li donna de ses joiaus  D'or ‹et› d'argent̲, riches ‹et› biaus̲,  Harnés à jouster ‹et› destrier̲,  Où ne faloit celle n'estrier ;  Car li roys joustoit volentiers̲,  Et li plaisoit moult li mestiers̲,  Et par=tout si bien le faisoit  Qu'à tous ‹et› à toutes plaisoit.
A@ @u ix‹e› jour se partirent̲,  Et leur voie ‹et› chemin preïrent  Tout droit à Prague̲, une cité  Qui est de grant auctorité.
Li empereres y demeure̲,  Que Dieux aime̲, prise ‹et› honneure̲,  Qu'on ne tient pas qu'en tout le monde  Ait prince où tant de bien habunde.
Et c'est ses propres heritages.
Si fait d@ @ou demourer que sages ;  Et l'empereris ensement  Y demeure communement.
Si vous parleray de sa vie̲,  Car n'est pas drois que je l'oublie.
On ne porroit en nulle terre  Nul plus sage homme de li querre̲,  C'on di ça ‹et› dela les mons  Que c'est li secons Salemons.
Il aime Dieu̲,  ‹et› sainte eglise  Honneure̲, crient ‹et› sert ‹et› prise ;  Justice en la balance poise̲,  A cui qu'il plaise ne qui poise̲,  N'i regarde amour ne haïne̲,  Frere̲, fil̲, voisin ne voisine̲,  Grant ne petit ;  car egalment  La fait à tous ‹et› loyaument ;  Si=que pour ce en pais se repose̲,  Que nuls contre li ne s'oppose.
Pluseurs eglises a fondées̲,  Qui sont moult richement doées ;  Chartreus̲, mendians ‹et› chanoinnes̲,  Nonnains emmurées ‹et› moinnnes.
Il n'est felons ne despiteus̲,  Einsois est humbles ‹et› piteus̲,  Plus que turtre ne colombele̲,  N'amis vrais à s'amie bele.
N'il n'est homme que vers li aille  Qui par=tout ce non ne li baille ;  Qu'onques si humble creature  A tous ne pot former nature  Selonc son scens ‹et› sa richesse̲,  Sa grant puissance ‹et› sa noblesse.
Ne sont pas chier si vestement̲,  Bien se vuet tenir nettement̲,  Mais de cointise ne li chaut̲,  Puis qu'il sont à li bon ‹et› chaut.
Il ne vuet pas fole largesse̲,  Ne escherseté qui trop blesse  L'onneur de tout prince terrien ;  Et pour ce̲, se tient a@ @u moien.
Jamais ne greveroit personne  Pour nulle chose̲, tant fust bonne̲,  Einsois garde ‹et› norrit ses gens  Sans estre mengiés de sergens.
Il aimme bien ses bons amis  Et si het fort ses annemis ;  Car voisin n'a̲, s'il li meffait  Qu'il ne soit amendés de fait.
Pais a mis par toute Alemaingne̲,  En Osteriche ‹et› en Behaingre̲,  En Misce̲, en Baiviere̲, en Hongrie̲,  Jusques e@ @s marches de Russie̲,  En Morave̲, en Prusce̲, en Cracoe̲,  Voire̲, par Dieu̲, jusque en l'Estoe̲,  A@ @u meins jusques en Ranguenite̲,  Qui n'est mie chose petite ;  En Poulainne ‹et› en Poumerelle̲,  En Brandebourc̲, c'est chose bele̲,  Qu'on y porte̲, par saint Germain̲,  Seürement l'or en la main ;  Et je vi que nuls n'i savoit  Aler̲, se grant conduit n'avoit.
Son päis de xvi· journées  A acreü̲, longues ‹et› lées.
Or querez signeur qui ce face̲,  Et qui tant ait honneur ‹et› grace.
Je ne le say̲, se Diex me gart̲,  Entre les crestiens n'autre part̲,  Mais on le tient a@ @u plus riche homme  De crestienté ;  c'est la somme.
Fils fu d@ @ou bon roy de Behaingne̲,  Dont Dieus ait l'ame en sa compaingne̲,  Si=qu'il a bien à qui retraire  D'onneur querir ‹et› de bien faire.
S'il est qui fait̲, il est qui dit.
L'empereur qu'ay mis en mon dit  Estoit à Prague̲, en sa maison.
On li dit̲, ‹et› c'estoit raison̲,  Que uns roys qui moult se doit amer  Venoit à li d'outre la mer̲,  Pour li veoir ‹et› acointier ;  Et pour ce qu'il voloit traitier  Comment il li feïst aye  De gens̲, d'avoir ou de navie̲,  Pour le tres saint pelerinage̲,  Qu'on appelle le saint passage̲,  Car cils roys l'avoit entrepris ;  Et qu'il aroit honneur ‹et› pris̲,  Se o li le voloit entreprendre.
Li empereres̲, sans attendre̲,  Quant il oy ceste nouvelle̲,  Qui li fu aggreable ‹et› belle̲,  Qu'en son cuer moult se resjoy̲,  Si tost que la nouvelle oy̲,  Ses gens ‹et› ses barons manda̲,  Et en l'eure leur commanda  Qu'il fussent tost aparilliez  Tous montez ‹et› tous abilliez ;  Qu'aler li voloit à l'encontre.
Son clergié manda  ‹et› leur monstre  Que il facent processions  De toutes les religions ;  Qu'einsi vuet le roy recevoir̲,  Pour faire vers li son devoir.
Plus d'une grant demi journée̲,  Qui fu à bonne heure adjournée̲,  A l'encontre li est alez.
Mais li champs furent bien balez̲,  Car il furent plus de xx· mille  Qui tuit issirent de la ville.
Quant li deux signeur s'encontrerent̲,  Courtoisement se saluerent̲,  Et s'en venirent doy à doy̲,  L'empereur dist :  Foy que je doy  L'espée de saint Charlemainne̲,  Qui l'empire ot en son demainne̲,  Qui tramble quant on la tient nue̲,  J'ay grant joie de vo venue ;  Et vous soiez li bien=venus  Et à grant joie receüs.
Li roy le mercia forment̲,  Courtoisement ‹et› humblement.
Ainsi ensamble chevauchierent̲,  Jusques à tant qu'il aprochierent  Les processions qui venoient  Et hympnes ‹et› respons chantoient.
Et estoient tous revestis  Li chanoinnes̲, grans ‹et› petis̲,  Richement de chapes de soie.
Tant fu receüs à grant joie̲,  Tant aourez̲, tant conjouis̲,  Que depuis le temps saint Loys̲,  Quant en France revint de Tunes  Et qu'il ot rapaisié les dunes  De la mer̲, ne fu telement  Roys veüs̲, ne si richement.
Il le mena en son chastel̲,  Sus roche taillie à sissel.
Là trouverent l'empereris̲,  Dont plus fu liez leur esperis̲,  Qu'elle avoit en sa compaingnie  Dont elle estoit acompaingnie  Maintes riches ‹et› nobles dames̲,  Dont Dieu gart le corps ‹et› les ames̲,  Qui estoient si acesmées  Et si tres richement parées̲,  De grans biautés̲, de grans richesses̲,  Que toutes sambloient deesses.
Là fu liement receüs ;  Honnourez̲, servis ‹et› veüs  Fu d'elles̲, en fais ‹et› en dis̲,  Que ce li sambloit paradis ;  N'ailleurs ne vosist jamais estre̲,  Fors en ce paradis terrestre.
Là avoit de tous instrumens.
Et s'aucuns me disoit :  Tu mens̲,  Je vous diray les propres noms  Qu'il avoient ‹et› les seurnoms̲,  A@ @u meins ceuls dont j'ay congnoissance̲,  Se faire le puis sans ventance.
Et de tous instrumens le roy  Diray premiers̲, si com je croy.
Orgues̲, vielles̲, micanons̲,  Rubebes ‹et› psalterions̲,  Leüs̲, moraches ‹et› guiternes  Dont on joue par ces tavernes̲,  Cymbales̲, citoles̲, naquaires̲,  Et de flaios plus de x· paires̲,  C'est à dire de xx· manieres̲,  Tant d@ @es fortes com d@ @es legieres̲,  Cors sarrasinois ‹et› doussainnes̲,  Tabours̲, flaüstes traverseinnes̲,  Demi doussainnes ‹et› flaüstes̲,  Dont droit joues quant tu flaüstes̲,  Trompes̲, buisines ‹et› trompettes̲,  Guigues̲, rotes̲, harpes̲, chevrettes̲,  Cornemuses ‹et› chalemelles̲,  Muses d'Aussay̲, riches ‹et› belles̲,  Et les fretiaus̲, ‹et› monocorde̲,  Qui à tous instrumens s'acorde̲,  Muse de blé̲, qu'on prent en terre̲,  Trepié̲, l'eschaquier d'Engletere̲,  Chifonie̲, flaios de saus.
Et si avoit pluseurs consaus  D'armes̲, d'amour ‹et› de sa gent̲,  Qui estoient courtois ‹et› gent̲,  Mais toutes les cloches sonnoient̲,  Qui si tres grant noise menoient̲,  Que c'estoit une grant merveille.
Li roys de ce moult se merveille̲,  Et dit qu'onques mais en sa vie  Ne vit si tres grant melodie.
Quant il fu heure de mengier̲,  Il se partirent̲, sans dangier̲,  Et s'en alerent en la sale̲,  Qui n'estoit vileinne ne sale.
Parée estoit de dras de soie̲,  Et de fin or qui reflamboie ;  Et s'en aloient deus ‹et› deus.
Mais il n'avoit nes un d'eus̲,  Ne d'elles̲, qui chiere joieuse  N'eüst ‹et› pensée amoureuse.
Et quant la viande fu preste̲,  Là vinrent li clerc ‹et› li preste̲,  Et dirent Benedicite.
L'empereur par grant amité  Prist le roy  ‹et› fist seoir  A l'onneur̲, pour li mieus veoir.
D@ @es viandes dont servi furent  Largement ‹et› de vin qu'il burent  Me tais̲,  car je ne les diroie  S'un jour tout entier y pensoie.
Apres dinner̲, tout li signeur̲,  Dedens la chambre l'empereur̲,  Se retreïrent tuit ensamble.
Et l'empereris̲, ce me samble̲,  Dedens sa chambre s'en ala̲,  Et toutes les dames qu'elle a.
Quant li roy vit qu'il fu à point  De parler̲, il n'atendi point̲,  Eins monstra sagement son fait̲,  Et l'emprise qu'il avoit fait̲,  En querant aïde ‹et› confort̲,  Et tous les en pria moult fort̲,  Si sagement ‹et› par tel guise  Que chascuns d'euls l'en loe ‹et› prise   L'empereur̲, qui sages estoit̲,  Devant le roy en piez estoit.
Si respondi assez briefment :   Sire̲, bien ai oy comment  Vous avez empris ceste voie :  Dieu la vous doint finer à joie !  Car vraiement c'est uns grans fais̲,  Ne je nulle doute n'en fais  Que moult grant peinne̲, moult grant mise̲,  Grant ordenance̲, grant devise̲,  Grant cuer̲, grant scens ‹et› grant avis  Ne couveingne̲, ce m'est avis̲,  D'aler en si lonteinne terre̲,  Pour la subjuguer ‹et› conquerre.
Car li annemy de no loy  Sont moult fort̲, si com dire l'oy̲,  Et tant qu'on ne les puet nombrer̲,  Tant s en sceüst clers encombrer.
Si se convient bien consillier̲,  Ymaginer̲, penser̲, veillier  Comment ceste chose se face̲,  Si qu'à s'onneur Dieus la parface ;  Car sans li ne se porroit faire :  Homs ne doit penser le contraire.
Si vous diray que je feray.
Mes messages envoieray  Par devers le roy de Hongrie̲,  Qui tient moult noble signorie̲,  Et devers le roy de Poulainne̲,  Qui est de ce païs procheinne.
Si leur feray prier ‹et› dire  Qu'il ne me vueillent escondire  D'estre ensamble à une journée̲,  Par eaus ‹et› par moy ordenée.
En Cracoe la metterons̲,  Et̲, se Dieus plaist̲, nous y serons  Sans querir essoinne̲, n'alongne  Pour parler de ceste besongne ;  Car la matiere est grosse ‹et› grande.
C'est bien raison qu'on y entende̲,  Et qu'on la traite sagement̲,  Si qu'elle ait bon definement.
Quant il ot finé sa parole̲,  Chascuns dit :  Sagement parole.
Li roys meismes le tesmongne̲,  Et li prie fort qu'il l'essongne̲,  Et il le fist sans contredit̲,  Tout ainsi comme il l'avoit dit.
Quant lonc temps orent festié̲,  Dancié̲, jousté ‹et› tournié̲,  On donna le pris a@ @u milleur.
Et le fist faire l'empereur̲,  Si que le pris ‹et› la loange  Fu donnée à ce roy estrange ;  Car par sa lance ‹et› son escu  Avoit tous les autres vaincu.
Ce fait̲, de Prague se partirent.
Or diray quel chemin il firent.
Parmi Behaingne chevauchierent  Trois journées̲,  ‹et› puis alerent  A Besselau̲, à Liguenisse̲,  A Nuistat̲, à Suedenisse ;  Costen̲, Calix̲, Buton̲, Glagouve  Passerent̲, ‹et› par Basenouve ;  De là en Cracoe arriverent̲,  Où les roys dessus dis trouverent̲,  Qui à l'encontre leur venirent̲,  Et moult grant joie leur feïrent.
Comment il furent reçeü  Honnouré̲, servi ‹et› peü  De pain̲, de vin ‹et› de vitaille̲,  De toute volille ‹et› d'aumaille̲,  De poissons ‹et› d'autre viande̲,  Il est moult fols qui le demande̲,  Qu'on ne le doit pas demander̲,  Pour ce qu'on n'i puet amender̲,  Tant furent servi grandement.
La ot un moult grant parlement̲,  Dont je me vueil orendroit taire̲,  Car ne le saroie retraire ;  Mais finablement il conclurent  Que tuit ensamble aidier li durent̲,  Si=que la response diray  De chascuns ;  jà n'en mentiray.
L'empereur̲, tout premierement̲,  Respondi bien ‹et› sagement̲,  Et promist aïde ‹et› confort  Et faveur de tout son effort̲,  A ce saint voiage parfaire ;  Et encore vorra il plus faire̲,  Que les esliseurs de l'empire  Voloit assambler̲, tire a tire̲,  Et escrire à nostre saint Pere  Par coy sa diligense appere̲,  A@ @us princes̲, a@ @us communautés̲,  Qui sont si homme̲, ‹et› feautés  Li doivent̲, pour eaus esmouvoir ;  Si que quant on devra mouvoir̲,  Qu'il aient fait leur pourveance  Pour aler y̲, ou de finance̲,  Pour baillier à ceuls qui yront  Et qui ceste ouevre asseviront.
L'empereur tantost commensa  Et ses messages avansa̲,  Et ses lettres̲, pour envoier  A ses subgés̲, sans detrier ;  Car parfaite devotion  Avoit à l'exaltation  D@ @ou voiage̲,  ‹et› tant le desire  Que bouche ne le porroit dire.
Quant l'empereur ot respondu̲,  Li princes qui l'ont entendu̲,  Et tuit li autre de la place  Dirent que Dieux li ottroit grace  D@ @ou parfaire̲,  car vaillamment  A respondu ‹et› noblement.
Apres fu le roy de Hongrie̲,  Qui promist confort ‹et› aïe  A@ @u passage̲,  ‹et› y mettera̲,  Quant li poins ‹et› li tamps sera̲,  Son corps̲, sa chevance ‹et› d@ @ou sien  Autant comme autre roy crestien.
Einsi promist ‹et› voué l'a̲,  Devant tous ceuls qui furent là.
Apres fu le roy de Poulainne̲,  Qui tint Cracouve en son demaine̲,  Qu'il promist qu'il y aideroit̲,  Toutes les fois que poins seroit̲,  A@ @u saint voiage mettre à fin̲,  Tres volentiers ‹et› de cuer fin.
Et tuit li prince qui là furent  Li un vouent̲, li autre jurent  Que volentiers y aideront̲,  Et que leur pooir en feront.
Quant il orent parlementé  Longuement à leur volenté̲,  Il feïrent une ordenance  Que cis roy iroit en presence  A@ @us autres princes d'Alemaigne̲,  Car il est bon que de li veingne  La requeste qu'il leur fera ;  Et avec ce tout leur dira  Ce qu'on a fait à l'assamblée  Qui en Cracouve est assamblée.
Einsi li signeur l'ordenerent.
Mais einsois grans joustes crierent̲,  Car il le vuelent festier  De jouster ‹et› de tournier.
Briefment̲, il jousterent ensamble  Et l'emperere̲, ce me samble̲,  Jousta avec les autres roys̲,  Qui estoient en grans arrois.
Mais l'estrange roy ot le pris̲,  Com d@ @es armes li mieus apris.
A@ @u partir grant dons li donnerent  Et longuement le convoierent.
Il prist congié ;  chascuns s'avoie  En sa maison ;  que vous diroie ?  Il a tant serchié ‹et› tant quis  Que les signeurs a tous requis̲,  Car il n'i a ne duc̲, ne conte̲,  Ne noble̲, dont on face conte̲,  Qu'il ne priast ‹et› requeïst̲,  Et que son fait ne li deïst.
Et vraiement il les trouva  Courtois en ce qu'il leur rouva̲,  Car il ot response honnourable̲,  Qui li fu bele ‹et› aggreable.
Or me couvient ce roy nomer̲,  Qui est venus d'outre la mer̲,  Car raisons est que je vous nomme  Le nom de si vaillant preudomme ;  Et pour ce le vous nommeray̲,  Qu'assez plus à aise en rimeray.
Et se je l'ay mis autrement  Et le mien̲, a@ @u commancement  De ce livre̲, par tel maniere :   Adieu̲, ma vraie dame chiere̲,  Pour le milleur temps garde chier̲,  Honneur à vous qu'aim sans trichier !   C'est pour ce que chascuns n'a mie  Scens de trouver tel muserie.
De Chipre ‹et› de Jherusalem  Fu roys :  Pierre l'appela l'em.
Or vous ay je nommé son nom̲,  Qui est ‹et› fu de grant renom̲,  Et sera̲, s'il joit de s'emprise̲,  Qu'il a à l'onneur Dieu emprise.
Et Dieux li ottroit bonnement̲,  Qu'il s'en traveille durement.
Or chevauche li roys de Chipre̲,  Qui n'est pas vestus de drap d'Ipre̲,  Mais d'un drap d'or fait à Damas.
Il n'est remes piteus ne mas  De sa besongne pourchacier̲,  Eins ne fait qu'aler ‹et› tracier  Les signeurs partout̲, ‹et› querir̲,  Pour leur aïde requerir.
Tant a erré par ses journées̲,  Par froit̲, par chaut ‹et› par jalées̲,  Qu'à Vienne vint sus la Denoe̲,  A x· journées de Cracoe.
Là trouva le duc d'Osteriche̲,  Un noble duc̲, puissant ‹et› riche̲,  Qui estoit sires de la ville  Et d@ @ou païs.
Et sachiés qu'il le  Reçut si tres joieusement  Et si tres amoureusement ;  Et la duchesse en tel maniere  Li fist si amiable chiere̲,  Et toutes les dames aussi  Que je ne say pas nomer̲,  si=Que raconter ne le saroie̲,  Tant menoit chascuns feste ‹et› joie.
Taire me vueil de leur mengier̲,  Car on ne porroit souhaidier  Mieus ne plus honnourablement̲,  Tant furent servi richement.
Quant mengié orent ‹et› beü  Tant comme à chascun a pleü̲,  Tuit alerent en un retrait̲,  Où li dus souvent se retrait.
Là avoit riche baronnie  Et moult noble chevalerie̲,  Prelas̲, dux̲, contes ‹et› marquis.
Li nobles rois les a requis  Tous ensamble̲, quant l'eure vint̲,  Que de son fait parler couvint.
Et si sagement sa requeste  Fist̲, que chascuns en fist grant feste.
Là fu li rois de tous prisiez̲,  Et loez ‹et› auctorisiez ;  Et dist chascuns que Dieux l'envoie  Pour faire ceste sainte voie.
Li dux parla tous li premiers̲,  Car il en estoit coustumiers̲,  Et vraiement bien afferoit.
Si li respondi qu'il feroit  Einsi com li rois de Hongrie ;  Et de ce ne se doubtoit mie̲,  Qu'il penroit à lui exemplaire̲,  Et feroit ce qu'il vorroit faire̲,  Car il desiroit le passage  Et le tres saint pelerinage.
Li roys de bon cuer les mercie  De leur confort̲, de leur aïe̲,  Et de leur tres bonne response̲,  Qu'il ne prisoit pas meins une once  De la response d@ @es signeurs̲,  Qui en Craco furent pluseurs.
Li roys vost d@ @ou duc congié prendre̲,  Mais li dus ne le vost entendre  Einsois li dist à chiere lie :   Einsi ne partirez vous mie.
Qu'encor le voloit honnourer  Et̲, pour li faire demourer̲,  Fist crier joustes ‹et› tournois̲,  Et pluseurs autres esbanois.
Si fust hontes de li partir̲,  Sans cops de lance departir.
Là ot une feste si noble  Que de Mes en Coustentinoble  N'ot depuis c· ans la pareille̲,  Plus gracieuse ne plus belle̲,  Ne qui fust si très bien joustée̲,  Ne si cointement karolée.
Li roys forment se travilloit̲,  Et li dus pensoit ‹et› veilloit  Comment li roys fust bien armez̲,  Bien parez ‹et› bien acesmez̲,  Par quoy li rois si bien joustast̲,  Que devant tous le forjoustast.
Et il le fist si vaillanment̲,  Si bien̲, si honnourablement̲,  Si bien jousta ‹et› tournya  Que mieus faisant de li n'i a̲,  Si=que l'onneur li fu donnée  Et le pris de ceste journée.
Apres li dus ‹et› la duchesse  Dons d'onneur ‹et› de grant richesse  Li donnerent à grant planté.
Et li rois de grant volenté  Commes sages̲, courtois ‹et› frans̲,  La valeur de x· mille frans̲,  Eins que de là fust departis̲,  Furent donnez ‹et› departis̲,  Car de leurs dons rien ne retint̲,  Fors un gerfaut que souvent tint  Seur son poing ;  car trop bien valoit ;  Pour ce donner ne le voloit.
Et s'avoit la plume plus blanche  Que n'est la noif dessus la branche ;  Pour ce l'ama fort ‹et› prisa.
Apres tout ce̲, congié pris a  D@ @ou duc ‹et› de la compaingnie.
Si se parti à chière lie ;  Ne mais gueres n'arrestera̲,  Jusques en Venise sera.
Or deviseray son chemin  Par escript en ce parchemin.
Il s'en ala en Quarateinne̲,  Une duché qui est procheinne  D@ @es montaingne de Lombardie.
Et̲, par ma foy̲, je ne croy mie  Qu'il ait o@ @u monde entierement  Si fort païs̲,  car vraiement  On y entre par ii· destrois  Qui sont rostes̲, longs ‹et› estrois ;  Grans montaingnes a tout entour̲,  Et maint chastel ‹et› mainte tour̲,  Qu'on ne porroit miner ne prendre̲,  Tant bien y sceüst on entendre̲,  Les ii· perilleuses montaingnes  Qui sont arides ‹et› brehaingnes.
Le Taure ‹et› le Joure passa ;  Et puis son chemin trespassa  Par le païs ‹et› la contrée  D@ @ou patriarche d'Aquilée.
Lombardie laissa à destre̲,  Et tint le chemin à senestre̲,  Toudis en costiant la mer.
Doit on bien tel signeur amer  Qui de peinne ‹et› de haire a tant̲,  Pour avoir honneur qu'il atent.
N'est pas raisons que je vous mente.
L'an mil ccc· iiiii· ‹et› sexante̲,  De novembre l'onsime jour̲,  Cils roy̲, à qui Dieux doint honnour̲,  Vint ‹et› arriva à Venise̲,  Où on l'aimme forment ‹et› prise.
Quant il aprocha la cité̲,  Li dux̲, par moult grant amité̲,  Et li citoien de la ville  Yssirent hors plus de vi· mille̲,  Et li alerent à l'encontre.
Chascuns samblant d'amour li monstre̲,  Et li firent feste gringnour  Qu'à leur droit naturel signour  En son hostel le convoierent ;  Moult humblement l'acompaingnierent̲,  Grans dons ‹et› grans presens li firent̲,  Moult l'amerent̲,  moult l'oubeïrent ;    Finablement̲, que vous diroie ?  Toute la cause de sa voie  Leur dist̲,  ‹et› les requist de gent̲,  Ou de navie ou d'argent̲,  Pour le saint voiaige assevir ;  Car enuis s'en porroit chevir̲,  Se il li refusient aye̲,  Especiaument de navie̲,  Pour ce que moult de gent faudra  Passer̲, quant la saison vendra  Que ceus qui sont en Dieus creans  Passeront sus les mescreans.
Si demanderent jour d'avis̲,  Un jour ou ii·̲, ce m'est avis.
Quant il furent bien consillié̲,  Ne vinrent pas comme essilié̲,  Pour faire leur response a@ @u roy̲,  Car moult furent de bon arroy̲,  Parez ‹et› vestis cointement̲,  Si bien̲, si bel̲, si richement̲,  Comme se fussent duc ou conte.
Et li roys qui tenoit grant conte  D'eaus̲, les sot moult bien recevoir :  Et leur response concevoir.
Et vesci ce qu'il respondirent.
Premierement il li offrirent  Navie̲, qu'il delivreront  A tous ceuls qui passer vorront̲,  Et avec ce juste nol pris̲,  Et encor̲, se bien l'ay compris̲,  Ayde̲, faveur ‹et› confort.
Li roys les mercia moult fort  De leur aïde ‹et› de leur offre̲,  Qui vaut d'or fin tout plain un coffre̲,  Voire par Dieu x· milions ;  Car il n'est mie nez li homs  Qui mieus li peüst recouvrer  De nefs ;  c'est legier à prouver.
Je ne di pas que Genevois  N'aient la huée ‹et› la vois̲,  Et tres grant puissance seur mer̲,  Ho là ! je n'en vueil nuls blasmer !  Car comparisons hayneuses  Sont̲, ce dit on̲, ‹et› perilleuses.
De là se partirent à=tant ;  Et li nobles roys̲, qui entent  A son partir̲, lui ‹et› sa gent̲,  S'en alerent par mer nagent̲,  Tout droit en l'ille de Candie̲,  Pour attendre la baronnie  Et les vaillans hommes qui vuelent  Passer en Surie̲, s'il puelent̲,  Pour nostre creatour servir̲,  Et pour sa grace desservir.
Six mois entiers fu à Venise̲,  A grant despens ‹et› à grant mise ;  Et s'en parti en moys de May̲,  Si com laissié dire le m'ay.
Li roys̲, sa gent ‹et› sa navie̲,  Et toute sa chevalerie̲,  Furent prest de monter en mer.
Or les vueille Dieux tant amer  Qu'il les vueille mener à port  De bien̲, de joie ‹et› de deport̲,  Et que a@ @u roy parface s'emprise̲,  En tel maniere ‹et› en tel guise  Qu'avoir en puist loange ‹et› gloire̲,  Grace̲, honneur̲, triumphe ‹et› victoire ;  Et que nostre foy essauciée  En soit̲, honnourée ‹et› prisiée !    Li roys monta en sa galée̲,  Qui fu bien ‹et› bel aournée̲,  Si qu'il n'i avoit nul deffaut  De tout ce qu'en galée faut ;  Et toute sa gent ensement  Entrerent ordeneement  Dedens leurs vaissiaux̲, sans atendre.
Or les vueille de mal deffendre  Li dous Jhesu Cris̲, par sa grace̲,  Car briefment seront en tel place  Q'il trouveront leurs anemis̲,  Mil contre un̲,  n'il n'aront amis  Fors Dieu̲, qui ses bons amis garde  Par=tout̲, ‹et› en fait bonne garde.
Mais dire vueil une merveille̲,  Dont maint preudomme se merveille ;  Et je aussi si fort me merveil̲,  Que je ne dor onques ne veil̲,  S'il m'en souvient̲, que ne me seingne  Et que penser ne mi couveingne.
Cils nobles rois dont je vous conte̲,  Toutes les fois qu'en sa nef monte  Et il vient dedens la mer haute̲,  Il le couvient estre sans faute  Malade si tres durement  Et si tres perilleusement̲,  Qu'en la mer ja ne dormira̲,  Ne buvera̲, ne mengera̲,  Jusques à tant qu'il voise à terre :  Là puet il sa garison querre  Et s'il avient qu'il s'esvertue  Si fort qu'il y boive ou mengue̲,  Hors le met̲, car riens n'i retient ;  Si qu'einsi vivre le couvient  Tant comme il est sus la marine :  Là se gist dessous sa courtine  Tout einsi comme un homme mort̲,  Qui ne boit̲, ne mengut̲, ne dort.
Et si tost comme à terre vient̲,  Preus̲, haitiés ‹et› garis devient̲,  Et s'arme̲,  ‹et› est en si bon point  Qu'en li mal ne doleur n'a point.
Ne li vient il de grant corage  Et de tres parfait vasselage̲,  Qui ce mortel peril ne doubte̲,  Qu'il n'a si petit en sa route  Qui jamais en la mer entrast̲,  Puis que si forment li grevast ?   Mais il le fait tout à l'onnour  De Jhesu Crit̲, no creatour̲,  Où il a parfaite fiance̲,  Son cuer ‹et› toute s'esperence̲,  Que de peril le gettera  Et qu'en tous cas li aidera̲,  Pour ce qu'il est en son servise̲,  Et qu'il l'aimme ‹et› le doubte ‹et› prise.
Si ne doubte mort ne prison̲,  Glaive̲, sajette ne poison.
Or s'en va le roy ‹et› sa gent̲,  Nuit ‹et› jour par la mer nagent̲,  N'onques n'arresta li rois nobles  Tant qu'il vint en l'ille de Rodes.
Quant il y vint̲, il s'arresta̲,  Lui ‹et› sa gent bien apresta̲,  Et longuement se reposa̲,  Car grant mestier de repos a.
Là demoura ii· mois entiers̲,  Et on le vit moult volentiers.
Li maistres par especial̲,  Et les freres de l'Ospital̲,  Et aussi tous ceus d@ @ou païs̲,  De qui il n'estoit pas haïs̲,  Grant honneur ‹et› grant reverence  Li feïrent de leur puissance.
Li roys ordena ses messages̲,  Preudommes diligens ‹et› sages̲,  Où raison ‹et› bonne foy a ;  Et en Chipre les envoia.
A@ @u partir leur dist doucement  Et moult tres amiablement :   Vous irez en Chypre ;  ordenez  Que nous aiens planté de nez̲,  D@ @es milleurs ‹et› d@ @es plus seüres ;  Et s'amenez d@ @es armeüres  Quan que vous en porrez avoir ;  Et n'espargniez pas nostre avoir.
Car quant sires̲, qui vuet honneur  Et qui het toute deshonneur̲,  Vuet faire ordener une chose̲,  Se son serviteur s'i oppose̲,  Qui plaint ‹et› pleure ce qu'il donne̲,  S'onneur esteint ‹et› abandonne.
Si=que ce sont larmes perdues̲,  D'envie nées ‹et› venues.
Faites nous tres grant pourveances  D'escus̲, de pavais ‹et› de lances̲,  Et de toute autre artillerie̲,  Qu'il convient à nostre maisnie̲,  Pour assaillir ‹et› pour deffendre̲,  Pour mur brisier ‹et› citez prendre.
Amenez selles ‹et› estriers̲,  Roncins̲, courciers ‹et› bons destriers ;  Pain̲, vin ‹et› planté de vitaille̲,  Et gardez que becuit ne faille̲,  Et ouvriers de toutes manieres̲,  Fers̲, clos̲, panonciaus ‹et› banieres̲,  Et toute chose necessaire  Pour faire le chemin d@ @ou Quaire̲,  Ou d'ailleurs̲, où Dieux nous menra̲,  Qui le chemin nous apenra̲,  Amenez nous or ‹et› argent̲,  Et toute maniere de gent  Qui porront les armes porter  Pour nous aidier ‹et› conforter ;  Et les ordenez par grans routes ;  Et dites à tous ‹et› à toutes̲,  Qu'en Chypre jamais n'entrerons̲,  Ne la royne ne verrons̲,  Jusques à tant qu'aiens esté̲,  Soit en yver̲, soit en esté̲,  En païs de nos annemis̲,  Car voué l'avons ‹et› promis.
Li message bien l'entendirent̲,  Et tantost de li se partirent̲,  Et firent son commandement  Si bien̲, si bel̲, si sagement  Que nuls amender n'i peüst̲,  Tant estudier y sceüst.
Quant en Chypre furent venu̲,  Tantost li gros ‹et› li menu  Furent mandé par le royaume.
Il n'i ot Gautier ne Guillaume  En toute la mer d'environ̲,  S'il sot nagier d'un aviron̲,  Qu'il ne mandassent pour eaus dire  Qu'il apareillent leur navire ;  Car le roy einsi le commande.
Et avec ce il leur prie ‹et› mande  Qu'à ceste fois si bien le servent  Que sa bonne grace desservent̲,  Car il vuet passer en Egypte̲,  Qui n'est une chose petite.
Lors d'un commun assentement  Respondirent moult liement̲,  Qu'il le feroient ;  ‹et› le firent  Mieus encore qu'il ne leur deirent.
Et c'estoit le plus fort d'assez  Coment tels pueples fust passez̲,  Et les pourveances aussi̲,  Qu'on ne fait mie sans soussi̲,  Et sans avoir mainte pensée̲,  Pour gouverner si grant armée.
Apres ce a@ @us nobles parlerent̲,  Et sagement leur exposerent̲,  Doucement ‹et› de bel arroy̲,  Toute l'entencion d@ @ou roy.
Lors̲, par une vois̲, respondirent  Tantost̲, que plus n'i atendirent̲,  Que volontiers le serviroient  Et son commandement feroient̲,  Pour mettre le corps ‹et› la vie̲,  Et qu'il avoient grant envie  D'aler contre les mescreans̲,  Qui pas ne sont en Dieu creans.
Et li pueples qui là estoit̲,  Qui tous drois sur ses piez estoit̲,  Respondi à x· mille vois :   Alons̲,  alons ;  g'i vois̲,  g'i vois.
Li messagier les mercierent  Tres humblement  ‹et› s'enclinerent  Vers eaus̲,  ‹et› puis se departirent.
N'a ceste fois plus n'en feïrent.
Et quant à l'autre pourveance̲,  Firent il tele diligence̲,  Qu'en brief temps furent assevi  A tous poins ;  ‹et› se vous plevi  Qu'il recouvrerent à planté  De vivres̲, ‹et› à volenté̲,  Armes̲, chevaus̲, artillerie̲,  Pour mettre dedans leur navie ;  Ars turquois̲, angiens ‹et› bricoles̲,  Chaz̲, pannons̲, baniere̲, frendoles̲,  Et quan@ @qu'il faut pour assaillir  Et pour deffendre ;  ‹et› sans faillir  Il trouverent si grant finance  Et tant d'avoir̲, que̲, sans doubtance̲,  Je ne le saroie nombrer ;  Pour ce ne m'en vueil encombrer.
De gent de piet ‹et› de cheval  Furent plein li mont ‹et› li val̲,  Quant il firent leur monstre faire.
Car̲, si com j'ay oy retraire̲,  Si grant planté en y avoit̲,  Que home nombrer ne le saroit.
Là avoit trompes ‹et› naquaires̲,  Et d'instrumens plus de x· paires̲,  Qui faisoient si tres grant bruit  Que l'iaue en retentist ‹et› bruit ;  Et la marine aussi resonne  De leur son̲, qui doucement sonne.
Puis firent leurs vivres chergier  Dedens leurs nez sans atargier̲,  Armes̲, chevaus ‹et› toutes choses  Necessaires que penser oses̲,  Pour si grant fait comme de prandre  La noble cité d'Alixandre.
Tant ont pené ‹et› travillié  Qu'il ont chergié ‹et› abillié  Et mis à point tout leur harnois.
Le soudant ne prisent ij· nois̲,  Ne tout le remanant d@ @ou monde.
Lors s'esquippent en mer parfonde̲,  Et tant nagierent ‹et› voguerent̲,  Qu'en Rodes briefment arriverent.
Quand li bons roys sceut leur venue̲,  Il ne demoura pas en mue  En sa chambre ;  ein couri a@ @u port̲,  A grant joie ‹et› à grant deport.
Moult doucement les festia̲,  Et leur promist ‹et› ottria  Guerredon̲, merite ‹et› salaire  Si grant̲, que bien leur devra plaire̲,  Comme cils qui vuet desservir  Ce qu'einsi le viennent servir.
Là ot maint pelerin estrange̲,  Digne d'onneur ‹et› de loange̲,  Qui moult tres grant joie feïrent̲,  Quant a@ @u rivage les veïrent.
Li grans maistres de l'Ospital  Descendi d@ @ou chastel aval̲,  A moult tres noble compaingnie̲,  De chevaliers ‹et› de maisnie̲,  Pour eaus veoir ‹et› conjouir̲,  Et pour les nouvelles oïr.
Briefment d@ @es vaissiaus descendirent  Liement̲,  ‹et› terre preïrent.
Mais bonnes gardes y laissierent̲,  Qui jour ‹et› nuit y demourerent̲,  Qu'en si grant fait faut bonne garde̲,  Qui ne soit lente ne couarde.
E@ @u chastel de Rodes monterent̲,  Et par la ville se logierent̲,  Bien ‹et› bel̲,  ‹et› se rafreschirent̲,  Et leurs chevaus en bon point mirent̲,  Pour partir̲, quant le roy vorra.
Mais̲, s'il puet̲, avec lui menra  Les chevaliers ‹et› l'amiraut  De Rodes̲, qui moult scet ‹et› vaut̲,  Et qui est de tres grant emprise̲,  Dont chascuns l'aime ‹et› loe ‹et› prise.
Or vous vueil les vaissiaus nommer  Qui flotoient parmi la mer.
Il y avoit coques ‹et› barges̲,  Panfiles̲, naves grans ‹et› larges̲,  Griparies ‹et› tafourées̲,  Lins ‹et› fyacres ‹et› galées̲,  Targes à chevaus ‹et› huissiers ;  Et si avoit de bons courciers̲,  Plus tost courans que nuls chevaus̲,  Pour courir les mons ‹et› les vaux̲,  Si comme l'onde se demeinne  De la mer̲, quant li vens la meinne  Et la tourble ‹et› fait tempester̲,  Si qu'on ne la puet arrester.
Mais ne vueil pas mettre en oubli  Que li noble ‹et› li anobli  De Chypre̲, ‹et› que toutes gens d'armes̲,  Qui ainment Dieu̲, honneur ‹et› dames̲,  Estoient à ceste assamblée̲,  Qui ne fu secrette n'emblée̲,  Car tous li mondes la savoit.
Mais d@ @es signeurs nuls n'i avoit  Que li bons roys ala requerre̲,  Par toute crestienne terre  Pour avoir confort ‹et› aye  D'argent̲, de gent ‹et› de navie̲,  Et de y venir̲, s'il leur plaisoit̲,  Qu'onneur ce faire leur faisoit.
Leur response avez bien veü̲,  Se ci devant avez leü.
Il li orent moult en couvent ;  Mais̲, vraiement̲, ce fu tout vent ;  Car bien say qu'il n'i furent pas  N'onques il n'en passerent pas̲,  Et vesci la cause̲, sans faille.
Ils aiment mieus pais que bataille̲,  Et c'est grant peinne d'estre preus  A gens qui sont lent ‹et› prisceus ;  Mais ce n'est peinne ne labour  A gens qui desirent honnour ;  Einsois leur est pais ‹et› repos.
Or revenray à mon propos :  Toutes gens de piet demourerent  En Chypre̲,  ‹et› païs garderent̲,  Car honte est de perdre sa terre̲,  Pour aler une autre conquerre ;  Et se fait cils biaus vasselage̲,  Qui bien deffent son heritage.
En Rodes ot un amiral  Qui les freres de l'Ospital̲,  Qui sont bon chevalier de pris̲,  Et les gens d'armes d@ @ou pourpris  Et d@ @ou païs fist mettre ensamble.
Li roy leur pria̲, ce me samble̲,  Que o li fussent en ceste armée̲,  Qui estoit faite ‹et› ordenée  En l'onneur de Nostre Signeur.
Tantost li grant ‹et› li meneur  Respondirent que il iroient  Volentiers̲, ‹et› que prest estoient  Pour aler où le roy vorra  Et que ja piet n'en demorra.
Li roys les mercia forment̲,  Puis fist crier isnellement̲,  Que le landemain partiroit̲,  Mais ne dist pas que part iroit̲,  Pour ce que se li anemy  Heüssent là aucun amy̲,  Il lor peüst faire savoir  L'armée̲, pour lui decevoir.
Et pour ce celoit il sa voie.
Or prions Dieu qu'il le convoie.
Qu'onques mais si grant entreprise  De tant de gens ne fu emprise.
Qui lors veïst gens esveillier̲,  Troter̲, courir ‹et› abillier  Coques̲, nés̲, avirons ‹et› voiles̲,  Et requeudre les tros d@ @es toiles̲,  Cordes renouer ‹et› trecier̲,  Et les grans maz è@ @s nés drecier.
Et qui veïst les amiraus  Ordener armes ‹et› chevaus̲,  C'estoit belle chose à veoir̲,  D'à si grant fait bien pourveoir.
Briefment si furent mis à point̲,  Que de deffaute n'i ot point.
Eins pooient a@ @u point d@ @ou jour  Partir sans plus faire sejour.
Li roys se coucha en son lit̲,  A grant joie ‹et› à grant delit ;  Et faisoit à chascun la feste  De son armée̲, qui est preste.
Un sien chambrelan appella̲,  Qui tost oy son appel a.
Ce fu Percevauls de Coulongne̲,  Uns chevaliers qui bien besongne̲,  Car il est sages ‹et› hardis̲,  Preus̲, vaillans̲, en fais ‹et› en dis.
Li roys li dist en tel maniere :   Parceval̲, j'ay fiance entiere  En toy̲, plus qu'en homme d@ @ou monde.
Passer me faut la mer parfonde ;  Et si ne say où je doy traire.
Maintes=fois as estet a@ @u Quaire̲,  En Alixandre ‹et› en Surie̲,  Et en Egypte.
Se te prie  Que tu me vueilles consillier  Où nous pourrons mieus esploitier̲,  Car tous desesperez seroie  S'en vain la haute mer passoie ;  Et tous li mondes le saroit̲,  Si que chascuns se moqueroit  De mon armée ‹et› de mon fait̲,  Que j'ay à si grant peinne fait.
Percevaus le roy entendi̲,  Et sagement li respondi :   Sire̲, je sui vo creature̲,  Et si vous aim d'amour si pure  Que je ne vous conseilleroie  Que bien.
Mieux morir ameroie  Comment que ne soie pas dignes  De savoir vos secrez couvines̲,  Si=que je vous conseilleray  A mon pooir  ‹et› voir diray.
Sire̲, j'ay esté vraiement  En Alixandre longuement  Prisonniers ;  mais je m'esbatoie  Parmi la ville où je voloie.
Si vous diray la vérité  D@ @ou païs ‹et› de la cité.
Sire̲, Alixandre est une ville  Qui tient de tour plus de x· mille̲,  Car elle est grant ‹et› plate ‹et› lée̲,  De tours ‹et› de haus murs fermée ;  Et si a à chascune porte  Bonnes tours̲, dont elle est plus forte ;  Environnée est de fossez  Grans̲, larges ‹et› parfons assez.
C'est une ville si pueplée  Qu'on y voit à une assamblée  Cent mille hommes en une place̲,  Biaus ‹et› gens de corps ‹et› de face ;  Mais tant sont de foible marrien  Qu'en armes il ne valent rien̲,  Eins s'en fuient comme chevriaus.
Puis qu'il a gens d'armes entr'eaus̲,  Il sont de trop povre couvine ;  Et si siet droit seur la marine  Un petit plus d'une huchie.
Or est raisons que je vous die  Une chose moult mervilleuse̲,  Et qui est pour eaus perilleuse.
Ce sont gens qui vivent par sort :  Et prés de la ville a un port̲,  Que chascuns le Viez Port appelle̲,  Sus une place pleinne ‹et› belle̲,  Qui entre le port ‹et› la ville  Est pleinne de greve ‹et› d'arsille.
Il tiennent veritablement̲,  Tous ‹et› toutes communement̲,  Que c'est droite necessité  Que par ce viez port la cité  D'Alixandre sera gastée̲,  Destruite̲, prise̲, arse ‹et› bruslée  Et desconfite ;  ‹et› se vous di  Que c'iert en jour de venredi̲,  Si=que̲, sire̲, je vous conseil̲,  Que vous usez de mon conseil  Et que faciez vos voiles tendre  Droit vers la cité d'Alixandre̲,  Car Diex si noble destinée  Vous a̲, ce m'est vis destinée  Qu'en vérité vous la penrez̲,  Sans faillir̲, quant vous y venrez.
Et e@ @u païs qui est entour  Il n'i a forteresce entour̲,  Deffence ne ville fermée̲,  Pour tenir contre vostre armée.
Je ne vous en say plus que dire.
Et li roy commensa à rire̲,  Qui moult volentiers l'escouta̲,  Et sus son chevés s'acouta̲,  Et li dist :  C'est fort chose à faire̲,  Que ville de si grant affaire̲,  Et fermée si richement̲,  Soit prise si legierement̲,  Mesmement de gent si petite̲,  Comment qu'il soient tuit d'eslite.
Mais ce n'est mie forte chose̲,  A Dieu qui tout fait ‹et› dispose̲,  Que mil desconfissent cent mille̲,  Et de penre une telle ville.
Ne homme ne s'en doit donner gloire̲,  Fors à Dieu qui fait la victoire.
Il en a l'onneur ‹et› le pris̲,  Com cils où tous biens sont compris.
Si=que̲, Perceval̲, je m'acort̲,  Et sui d@ @ou tout à vostre acort̲,  Si=qu'en l'onneur de Dieu le pere̲,  Et de sa glorieuse mere̲,  Et de la court de paradis̲,  Où j'aray fiance toudis̲,  Nous penrons demain nostre voie  Vers Alixandre ;  ‹et› toute=voie̲,  Nous ferons samblance de traire  En Chipre̲, qui est le contraire ;  Par quoy d@ @es annemis sceüe  Ne puist estre nostre venüe.
A=tant la parole laissierent̲,  Si dormirent ‹et› reposerent.
A@ @u matinet qu'il ajourna̲,  Li roy bien ‹et› bel s'arourna  Et tres@ @tuit li autre ensement.
Messe oïrent devotement̲,  Et puis en leurs vaissiaus monterent  Et haute mer s'esquiperent̲,  En un lundi̲, bien m'en remembre̲,  Droit xxviij· jours en septembre̲,  L'an mil ccc· v· ‹et› sexante.
Li roys metoit toute s'entente  A tel fin que sa gent cuidassent  Que droit en Chypre retournassent.
Mais il pensoit tout le contraire̲,  Si comme vous l'orrez retraire.
Tant nagierent̲, de place en place̲,  Qu'il vinrent tuit̲, par la Dieu grace̲,  En un lieu qui est appellez  Crambouse ;  là sont ostelez.
A@ @u matinet̲, messe escouta  Li roys̲, que uns prestres li chanta̲,  Et quant la messe fu chantée̲,  Il monta dedans sa galée ;  Et fu le diemenche ensievant.
Il s'en va par la mer bruiant̲,  Et tuit li autre le sievirent̲,  Qui venir à bon port desirent.
Quant li roys fu bien eslongiez̲,  Il ne s'est gueres atargiez̲,  Eins fist sonner une trompette̲,  Qui haut ‹et› cler sonne ‹et› trompette.
Lors s'arresta tout le navire̲,  Pour oïr ce qu'on vorra dire.
Li rois commanda qu'on leur die  Que chascuns le sieve à navie  Tout droit le chemin d'Alixandre̲,  Car là vuet il aler descendre̲,  Se Dieux plaist ;  nul n'arrestera  Jusques à tant qu'il y sera.
Qui lors veïst gens esbahir  Et murmurer par grant aïr ;  Il y avoit si grant murmure  Que chascuns d'eaus dit ‹et› murmure :   Alixandre est si fort cité  Et si poissant̲, qu'en verité  Tous li mondes ne la penroit.
Li amiraus en geteroit  Cinq cent mil hommes en une heure ;  Nostres roy pour neant labeure  Et si n'est pas bien consilliez̲,  Einsois s'est en vein travilliez ;  N'il n'a pas gens pour li combattre̲,  Car il seront cent contre quatre.
Nompourquant prenons l'aventure̲,  Qui moult est perilleuse ‹et› dure̲,  Et prions Dieu qu'il nous conforte̲,  Et qu'à port de joie nous porte̲,  Car se là nous couvient morir̲,  Il le nous sara bien merir.
Einsi chascuns se conforta̲,  Et li bons roy les enorta  Que chascuns ait bonne esperence  En Dieu ‹et› toute sa fiance̲,  Car s'il l'ont ades en memoire̲,  Il aront honneur ‹et› victoire.
Il dist :  Signeurs̲, n'aiez doubtance  De la planté̲, de la puissance  D@ @es anemis Dieu̲, ne freour̲,  Qu'il vivent en si grant errour̲,  En tel pechié̲, en tel misere̲,  Qu'il ne congnoissent Dieu le pere̲,  Ses commandemens̲, ne sa loy.
Pour ce vous di̲, en bonne foy̲,  Que Dieus tous les desconfra̲,  Et de leurs mains vous gardera ;  S'il sont plus ‹et› nous somes mains̲,  Diex les metera en nos mains.
Une cantique determine  Que jadis̲, par vertu divine̲,  Uns homs en desconfissoit mille̲,  Et ij· en chassoient x· mille.
Dieus le faisoit certeinnement̲,  Qu'estre ne peüst autrement̲,  Et c'est à li chose legiere̲,  De les destruire en tele maniere ;  Si=que tous les desconfirez̲,  Vous le verrez  ‹et› le direz.
Quant il ot dit sa volenté̲,  Il furent tuit entalenté  Telement que le plus couart  Cuidoit bien valoir Renouart.
Si crierent à haute alainne :   Quant Paris ala querre Helainne̲,  Il ne fist pas si grant emprise̲,  Nobles roy̲, com tu l'as emprise ;  Si=que de cuer te servirons  Et avec toy partout irons.
Ne te lairons n'à mort n'à vie̲,  Pour riens qu'aveingne ne qu'on die ;  — Mais il feïrent le contraire̲,  Si comme apres l'orrez retraire̲,  — Va devant nous̲,  irons aprés̲,  Sans rien ressongnier̲, long ne prés.
Li jours fu biaus̲,  la mer fu quoie̲,  Chascuns à bien nagier s'emploie ;  Car li vens estoit convenables̲,  Bons ‹et› dous̲, cois ‹et› profitables.
Si ont tant nagié ‹et› vogué̲,  Parmi la mer̲, qui a po gué̲,  Qu'a@ @u viez port̲, devant Alixandre̲,  Vint li bons roys sans plus atendre̲,  En un juedi̲, ce m'est avis̲,  Jour de la feste St· Denis ;  Et y vint à l'eure de nonne.
Li roy ses besongnes ordonne̲,  En atendant sa compaignie̲,  Dont il vint la plus grant partie  Einsois que la nuit fust venue.
Or le gart cils qui fist la nue !  Qu'einsois qu'eussent but ne mengié̲,  Furent li anemy logié̲,  Devant le viés port̲, à tel route̲,  Qu'il couvroient la terre toute.
Bien estoient plus de c· mille̲,  Et s'en yssoit hors de la ville̲,  Tant ‹et› si mervilleusement  Que nuls homs nombrer bonnement  Ne le peüst en verité̲,  Tant en y ot grant quantité  Qui empeschierent le descendre  De ses vaissiaus ‹et› terre prendre.
Einsois que l'aube fu crevée̲,  Fu venue tout l'armée.
La nuit passa  ‹et› li jours vint  Si biaus̲, que plus bel ne couvint ;  Si qu'il veoient vis à vis  La planté de leurs annemis.
Quant li bons roys cuida descendre̲,  Li  Sarrasin̲, sans plus attendre̲,  Entrerent jusques a@ @u nombril  Dedens la mer plus de xx· mil ;  Car la mer estoit là si plate̲,  Si pleinne̲, si coie ‹et› si mate̲,  Que pour ce estoient demourées  Long d@ @ou port toutes les galées̲,  Aussi comme à get d'une pierre̲,  Que ne pooient penre terre.
Li  Sarrazin tant s'efforcerent  Que les galées aprocherent.
Tant y ont trait ‹et› tant lancié̲,  Que pluseurs d@ @es nos ont blecié̲,  Qui bien ‹et› bel se deffendoient̲,  D@ @es galés où il estoient.
Et pour ytant que leur navie  Estoit estroitement rengie  Prés de la rive de la mer̲,  L'un ne pooit tant l'autre avier  Qu'il descendissent ij· ‹et› ij·  Et aveques ce chascuns d'euls  Estoit en mer jusqu'a@ @u braier̲,  Pour les Sarrasins deplaier.
En ce point faut qu'on se combate̲,  Pour la mer qui est là trop plate.
Et einsi com chascuns descent̲,  Dix se combatent contre cent.
Mais onques mais si druement  Ne vist homs grester vraiement̲,  Com lances̲, sajettes ‹et› dars  Volent en l'air de toutes pars̲,  Pour nos Crestiens damagier.
Mais bien se savoient targier̲,  Car autrement il fussent mort  Et occis de piteuse mort.
Et aussi moult forment traioient  Les nostres qu'en vaissiaus estoient.
La fu le conte de Genoive̲,  Qui pour colée qu'il reçoive̲,  Pour grevance ne pour labour̲,  Pour froidure ne pour chalour̲,  De l'estour se partira̲,  Ne le bon roy ne guerpira.
Il ne fu pas d@ @es darreniers̲,  Einsois descendi li premiers.
Juenes homs estoit̲, lons ‹et› drois̲,  Biaus̲, gracieus̲, en tous endrois.
De bien ferir pas ne se faint̲,  Il abat tout ce qu'il ataint.
Enclos estoit de toutes pars ;  Si se deffent comme un liepars̲,  Quant on li vuet tollir sa proie.
Mais la force ne fu pas soie̲,  Car tout ensamble ‹et› à une heure  Plus de c· li coururent seure ;  Si=que si jours estoient cours̲,  Se briefment n'eüst heu secours.
Li roy avoit ij· mareschaus̲,  Li uns estoit ses amiraus ;  L'autre fu Symon Thinoli̲,  Qui estoit descendus o li ;  Et tuit li autre ensement  Descendirent isnellement.
Cils ij· furent si vaillant homme̲,  Que d'Alixandre jusqu'à Romme̲,  N'avoit ij· hommes si parfais̲,  En vaillance̲, en dis ‹et› en fais.
Tuit se fierent en la meslée.
Là ot mainte teste copée̲,  Et maint Sarrazin detranchié.
Brief̲, il ont le conte laissié  Sain ‹et› legier̲, preu ‹et› hardi ;  N'à ceste heure rien ne perdi.
Li bons princes de Galylée  Yssi aprés de sa galée̲,  Devant tous̲, si hardiement  Et si tres perilleusement̲,  Qu'on le tint à grant hardiesse  Et à mervilleuse prouesse.
Chascuns li donne los ‹et› pris̲,  Pour le grant fait qu'il a empris.
Mervilleusement se combat ;  Il en tue tant ‹et› abat  Qu'il fist place à plus de sexante  Qui descendirent sans atente.
Niés fu d@ @ou roy ‹et› ses privez̲,  Sages̲, vaillans ‹et› esprouvez.
Et li vicontes de Toureinne  Descendi aprés̲, qui grant peine  Met à bien faire la besongne.
Chascuns le fuit  ‹et› le ressongne̲,  Car porté leur a grant damage̲,  La journée̲, sus le rivage.
Li roys yssi de sa galée̲,  L'espée e@ @u poing̲, la teste armée̲,  Et entra dedens la bataille.
Là fiert ‹et› cope ‹et› tue ‹et› maille̲,  Quan qu'il ataint̲, tue ou mehaingne ;  N'est riens qui à ses cops se teingne.
Trante en occist en petit d'eure̲,  Si=que la place li demeure.
Chascuns le fuit̲,  chascuns le doubte ;  Briefment il passoit toute route.
Il avoit là un amiraut̲,  Qui estoit venus à l'assaut.
Il dist a@ @u roy :  Viens — tu conquerre  Nostre païs ‹et› nostre terre ?  Je te moustreray ta folie̲,  Ton outrage ‹et› ta cornardie.
Lors donna a@ @u roy tel colée̲,  D'une fort lance bien ferée̲,  Qu'il le fist reculer iij· pas.
Li roy li dist :  Tu ne scez pas  Encor comment m'espée taille̲,  Mais briefment le saras̲, sans faille.
Il passe avant :  si li rendi  Tel cop que tout le pourfendi̲,  Et dit :  Cuvert̲, vous mentirez ;  N'à roy jamais ne metterez  La main qu'il ne vous en souveingne.
Quant li autre de sa compaingne  Virent ce cop̲, il reculerent  Pour le roy̲, que trop fort doubterent.
Or vueil conter une apertise̲,  Que chascuns loe moult ‹et› prise̲,  De Bremont ‹et› de Perceval̲,  Qui sont preu̲, vaillant ‹et› vassal.
Il estoient en leur galée̲,  Et bien veoient la meslée̲,  Mais ne pooient terre prendre̲,  Ne il ne pooient descendre ;  Si=qu'il saillirent en la barge  D@ @ou roy̲, qui estoit grant ‹et› large̲,  Com bon ‹et› loyal chambellain ;  Puis̲, sans eschiele ‹et› sans poulain̲,  Saillirent dedens la marine.
En la mer sont jusqu'à l'eschine ;  Là se combatent fierement  Et si tres orguilleusement̲,  Que tous ceuls qui les regardoient̲,  A merveilles s'en mervilloient.
Tant ont feru̲, tant ont maillié̲,  Tant ont fait̲, tant ont esploitié̲,  Que̲, malgré Sarrazins̲, ambdoy  Sont venu d'encoste le roy.
Li roys les vit̲,  s'en ot grant joie̲,  Et dist :  Signeurs̲, se Dieus me voie̲,  Venus estes à la bonne heure.
Or leur couron vitement seure̲,  Si seront tantost desconfit.
Chascuns son commandement fit  Si bien ‹et› si hardiement  Qu'on ne pooit plus vaillamment ;  Là ne fu pas lons li sermons.
Li roy̲, Percevaulx ‹et› Bremons  Se fierent dedens la bataille.
Chascuns tint l'espée qui taille̲,  Chascuns grans cops donne ‹et› depart ;  De Sarrazins font grant essart.
Mais li roys si fort se traveille  Que chascuns en a grant merveille.
Aussi Perceval de Coulongne̲,  Qui a basti ceste besongne̲,  Moult hardiement se combat ;  Quan qu'il attaint tue ‹et› abat.
Riens n'est qui contre ses cops dure ;  S'espée̲, qui est bonne ‹et› dure  Et taillant̲, scet bien mettre en ouevre ;  Bien se deffent  ‹et› bien se cuevre.
N'il ne doubte mort ne prison̲,  Fors deshonneur ‹et› mesprison.
Et aussi tuit cil qui là sont  Merveilleusement bien le font.
Messires Briemons de la Vote  Estoit là com chastiaus sus mote ;  Fors ‹et› fermes ‹et› deffensables̲,  Plus que Gauvains li combatables.
Ces ij· furent dalés le roy̲,  En grant couvine ‹et› bon arroy.
Percevaus estoit à sa destre  Et Bremons fu à sa senestre.
Bremons une hache tenoit̲,  Dont grans ‹et› rutes cos donnoit.
A tant de cops̲, tant d'ommes mors.
Il estoit grans ‹et› lons ‹et› fors̲,  Et plus vif c'un alerion̲,  Et s'ot corage de lion.
Trop le doubtoient Sarrazin̲,  Qu'en li avoient mal voisin ;  Entour li faisoit grant essart ;  Je tieng celi pour trop musart  Qui se metoit enmy sa voie  Pour estre mors ;  ‹et› toute=voie  Dieu̲, honneur amoit ‹et› vaillance ;  Et si estoit nez de Provence.
Li bons messire Jehans de Mors  En a plus de l· mors ;  Et messire Guy li Baveus̲,  Qui doit estre e@ @u nombre d@ @es preus̲,  Et ses ij· fils si bien le font̲,  Qu'entre les bons d@ @es milleurs sont.
Ce sont iij· chevaliers de France̲,  Qui aiment honneur ‹et› vaillance̲,  Et qui les vont par toute terre̲,  Où on puet aler̲, pour les querre.
Et quant tuit furent descendu  Dedens la mer̲, j'ay entendu̲,  Et le me dist uns chevaliers̲,  Qu'il n'estoient pas viij· milliers̲,  Bons ‹et› mauvais̲, grans ‹et› petis̲,  E n'i ot pas de gens de pris̲,  Qui gens d'armes sont appellez̲,  Plus de vij·‹c› o@ @u tout dalés ;  Qu'il avoient̲, si com diron̲,  Bien c· voiles ou environ.
Li Sarrazin̲, si com moy samble̲,  Ne les laissoient mettre ensamble̲,  Qu'a@ @u descendre se combatoient̲,  Main à main̲, dont trop les grevoient.
Mais merveilles fu de leur trait ;  Car chascuns rue ‹et› lance ‹et› trait  Par tel guise ‹et› par tel effort  Qu'onques ne treïrent si fort.
N'onques si viguereusement̲,  Ne si tres orguilleusement  On ne vit Sarrazins combatre    Et s'estoient mil contre iiij.
Toute=voie̲, li nostre firent  Tant qu'ensamble tuit se meïrent.
Quant il furent tuit assamblé̲,  Il a à chascun d'eaus samblé  Que li Sarazin desconfi  Fussent̲,  ‹et› en disoient :  Fi̲,  Mauvaise gent̲, mors y serez̲,  Si que ja n'en eschaperez ;  Ne ja pour lancier̲, ne pour traire̲,  Ne porez à garison traire.
Et li roys dist :  Or y parra  Qui au=jour=de=hui bien le fera.
Certes li plus acouardis  Doit estre ci preus ‹et› hardis̲,  Car il sont anemi de Dieu ;  Ne leur lairons place ne lieu̲,  Einsois tous les desconfirons.
Avant ! signeurs̲,  ferons̲,  ferons̲,  Si=que li nostre se deffendent  Et à bien batillier entendent̲,  Par tel maniere ‹et› par tel guise  Que chascuns son compaingnon prise ;  Ne homme n'i a qui puist entendre  A nulle rien qu'à lui deffendre.
Longuement dura li assaus.
Li rois̲, Brimons ‹et› Percevaus̲,  Li princes̲, sa gent ‹et› le conte̲,  De quoy on tenoit moult grant conte̲,  Et li mareschal en tuerent  Si grant plenté ‹et› afolerent̲,  Qu'il gisoient mors ‹et› ocis̲,  Là cent̲, là mil̲, là vint̲, là sis ;  Si=que l'iaue de la marine  D@ @ou sanc avoit couleur sanguine  Une huchie tout entour̲,  Tant fu fors ‹et› crueus l'estour̲,   Grans fu ‹et› crueus li assaus.
Li roys fu là preus ‹et› vassaus̲,  Et tuit cil de sa compaingnie.
Chascuns son compaingnon deffie  De bien faire ‹et› de batillier̲,  Pour les Sarrazins detaillier.
Tant ferirent̲, tant batillierent  Que hors de la mer les chacierent  Et̲, maugré eaus̲, preinrent terre.
Qui adonc leur veïst requerre  Les Sarrasins hardiement̲,  Il deïst que ce hardement  Vint de Dieu̲, qui les conduisoit  Et à ce faire les duisoit̲,  Car c'estoit hardement celestre.
Il avoit un port à senestre̲,  Devant la cité d'Alixandre̲,  Où Dieux fist venir ‹et› descendre  De Rodes le bon amiral̲,  Et les freres de l'Ospital̲,  Qui tuit estoient chevalier  Fort̲, puissant̲, apert ‹et› legier.
Ils abillierent leurs chevaus̲,  Et issirent de leurs vaissiaus  Bien ‹et› bel ‹et› arreement̲,  Sans avoir nul empechement ;  Puis se meïrent en bataille ;  Chascuns l'espée qui bien taille  Tenoit en sa main toute nue.
Adonc n'i ot resne tenue̲,  Tant qu'il veinrent en la place  Où de sanc avoit mainte trace̲,  Puis crierent :  A mort !  à mort !  Mauvaise gent̲, vous estes mort !   Et quant li Sarazin veïrent  Les nostres qui les encloïrent̲,  En l'eure tournerent en fuie ;  Ne celui n'i a qui ne fuie  Vers la porte de la cité.
Là n'avoit merci ne pité̲,  Car li nostre que les chassoient  Sans deffense les occioient̲,  Si=que d'ocire ne finerent  Tant qu'à la porte les chasserent.
Il ot grant meslée à la porte̲,  Qui estoit grant ‹et› large ‹et› forte̲,  Que li Sarrazin la voloient  Clorre ‹et› fermer ;  mais ne pooient̲,  Car il y avoit tant de mors̲,  Qu'il ne marchoient que sus corps̲,  Qui gisoient gueule baée̲,  L'un jus̲, l'autre droit à l'entrée.
Et nonpourquant̲, à la parclose̲,  Maugré le roy̲, elle fu close.
Quant il furent dedens la ville̲,  Li Sarrazin̲, plus de xx· mille̲,  Monterent par dessus les murs̲,  Qui estoient haus ‹et› seürs̲,  Et n'i avoit porte ne tour  Qui n'eüst arbalestre à tour̲,  Et qui ne fust tres bien garnie  De tres@ @toute autre artillerie ;  Et se mirent à grant deffense.
Mais li roys autre chose pense̲,  Qu'il ne les vuet pas assaillir  Si tost̲, pour paour de faillir.
Tantost fist sonner la trompette  Li roys̲, en signe de retrette ;  Si=que chascuns se retrey  Long de la porte̲,  ‹et› se trey  En une place grant ‹et› lée̲,  Seur le lieu où fu la meslée̲,  Entre la ville ‹et› la marine̲,  Et n'i avoit ronce n'espine.
Li roys le fist pour ij· raisons̲,  Qu'il n'est pas drois que nous taisons.
Et vesci la raisons premiere̲,  Apres dirons la darreniere.
Chascuns d'eaus estoit tous lassez̲,  Qu'eü avoient mal assez  En la bataille ‹et› en la chace ;  Si=que li bons roys̲, qui ne chace  Seulement qu'à honneur venir̲,  Les voloit faire rafreschir̲,  Et les navrez aparillier̲,  Et leurs plaies bien abillier̲,  Qu'autrement il ne s'en peüst  Aidier̲, se mestier en heüst.
L'autre : il voloit ses chevaus traire  Hors d@ @es vaissiaus̲,  car nul contraire  Li Sarrazin ne li faisoient̲,  Qu'en Alixandre l'atendoient.
Aussi sa gent n'estoient mie  Tuit descendu de la navie ;  Eins s'abilloient pour descendre ;  Si les couvenoit à atendre.
Quant li cheval furent à terre  Et tres@ @toute sa gent̲, grant erre  Les menerent devers le roy̲,  Qu'il trouverent en grant conroy̲,  Tout à piet̲, dessous sa baniere̲,  Qui n'estoit mie tout entiere̲,  Eins y avoit plus de c· tros  De sajettes ‹et› de garros.
Li roys moult volentiers les vit  Et moult amiablement dit  A ses chevaliers ‹et› à tous :   Biaus signeurs̲, rafreschissiez vous̲,  Car vous estes forment grevez̲,  Et faites penser d@ @es navrez̲,  Si tres bien qu'il n'i ait deffaut̲,  Car certeinnement il nous faut  Avoir conseil par quele guise  Ceste grant cité sera prise.
Qui dont veïst gens esmouvoir̲,  C'estoit merveille̲, à dire voir.
Chascuns disoit :  Se Dieus me faut̲,  Jamais ne l'ariens par assaut̲,  Ne par siege̲, ne par famine̲,  Par angien̲, par trait̲, ne par mine ;  Ne nous ne li poons grever̲,  N'on ne se doit pas esprouver  A ce qui ne puet avenir.
Se le roy laissons couvenir̲,  Il nous menra à tel pertuis  Que nous en serons tous destruis̲,  Car il sont bien mille contre un.
Einsi murmuroit le commun.
Toutevoie il se rafreschirent̲,  Et en bon estat se meïrent̲,  Et tres@ @tous leur chevaus aussi̲,  Tant qu'il furent bien rafreschi.
Li roys son conseil appella̲,  Et les sages qui furent là̲,  Et dist :  Signeurs̲, nous sommes ci  En assez bon point̲, Dieu merci̲,  Qui nous a fait si belle grace̲,  Que veü avons face à face  Nos annemis ‹et› desconfis ;  Chascuns de vous en est tous fis.
Si l'en devons moult honnourer̲,  Et servir̲, doubter ‹et› amer̲,  Car ce ne peüst autrement  Avenir sans li nullement.
Or regardons que nous ferons̲,  Et se nous les assauterons ;  Car hontes seroit de partir  Sans eaus penre̲, ou sans assaillir :  Et pour ce à vous tous m'en conseil.
Or me donnez vostre conseil  Si bon̲, que Dieux y ait honnour  Et nous n'i aiens deshonnour.
Quant il ot finé sa parole̲,  Qu'on ne tint mie pour frivole̲,  Einsois fu moult bien escoutée̲,  D'eaus tous ‹et› pesée ‹et› notée ;  Il avoit là un amiraut  Qui respondi ‹et› dist tout haut :   Sire̲, j'en diray mon penser.
Vous devez bien considerer  Cinq choses qui sont à ce fait̲,  Si les vous diray tout à fait.
Li amiraus premier parla̲,  Pour ce qu'il n'avoit homme là  Qui deïst mot ;  eins se taisoient̲,  Et l'un l'autre se resgardoient.
Li amiraus dist sagement :   Sire̲, vous veez clerement  Que ceste cité est trop fort̲,  Et s'a dedens si grant effort  De gent̲, qu'on ne les puet esmer.
Bien l'avez veü en la mer̲,  A@ @u descendre de vos galées.
Car̲, se ce fussent gens facées̲,  S'estoient il de grant deffense ;  N'onques ne vi gens sans doubtance̲,  Qui si vitement assaillissent̲,  Ne qui si bien se deffendissent̲,  Sire.
Et vous les assauterez  A ces murs où il sont montez ?  Il sont haus̲, larges ‹et› espès̲,  Et s'a bonnes tours près à près̲,  Bien garnies d'artillerie  Et de gens qui ont la maistrie  De bien traire ;  car ce sont gent  Qui de ce sont trop diligent̲,  Si=que de toutes pars trairont  Et vostre gent mehaingneront.
Or resgardez que ce sera̲,  Quant chascuns de haut gettera  Pierres̲, caillaus ‹et› mangonniaus.
Il n'i ara si petit d'iaus  Qui ne vaille un bon chevalier ;  Pour vos gens tuer ‹et› plaier  Chascuns d'iaus vaurra x· d@ @es vostres.
Einsi seront peri les nostres̲,  Et mis à mort sans cop ferir.
Si n'est pas bon d'eaus assaillir.
Encor y a autre raison.
Il n'a ne borde ne maison̲,  Ne forteresce de ci a@ @u Quaire  Où vous vous peüssiez retraire̲,  Non jusques en Jherusalem.
Encor opinion ha l'en  Que vos gens ne puelent acroistre̲,  Einsois ne feront que descroistre.
Et n'atendés secours n'aye  De nul homme qui soit en vie̲,  Fors de Dieu qui victoire donne :  Son pooir n'a terme ne bonne.
Si n'oseroie consillier  Que vous alissiez essillier̲,  Vous ‹et› vos gens d'armes̲, pour prendre  La forte cité d'Alixandre̲,  Especiaument par assaut.
Quant li prince ‹et› li amiraut  Oyrent son entention̲,  Chascuns tint son opinion̲,  Et dirent tuit communement  Et d'un commun assentement :   Sire̲, par nostre loyauté̲,  Il vous dit pure vérité.
Li roys̲, qui bien l'a entendu̲,  Longuement n'a pas atendu̲,  Eins respondi courtoisement :   Seigneurs̲, je say certeinement  Que il dit voir comme evangile.
Mais ce seroit chose trop vile  A moy̲, qui tant me sui penez̲,  Que je vous ay ci amenez  Et s'avons heü tele honnour̲,  A l'aïde Nostre Signour̲,  Qu'onques chose plus honnourable  N'avint à nul de nous̲, sans fable̲,  Car nous les avons detranchiez̲,  Ocis̲, desconfis ‹et› chaciez  Maugré leur dens̲, dedens leur ville̲,  Qui tant est grant̲, fort ‹et› nobille ;  Si que s'einsi me departoie̲,  A tous=jours mais honnis seroie ;  Et si me seroit reprouvé̲,  Toudis̲, com recreant prouvé̲,  Se ne faisoie mon pooir  D'avoir la ville ‹et› mon devoir.
Si=que̲, seigneur̲, je vous requier  Qu'au=jour=dhui soiez chevalier  Preu ‹et› vaillant̲, sans couardie̲,  Et Dieus sera̲, je ne doubt mie̲,  Pour nous̲, qui nous ha confillié  Et qui pour nous ha batillié ;  Et qui autrement le feroit̲,  Je croy que Dieux s'en courseroit.
Qui vuet venir o moy̲, si veingne̲,  Qu'aler y vueil que qu'il aveingne.
Lors respondirent tuit ensamble :   Nous disons ce que bon nous samble ;  Sire̲, alez où qu'il vous plaira̲,  Que nuls de nous ne vous laira̲,  Car nostre honneur ‹et› nostre vivre  Est en vous̲, pour morir ‹et› vivre.
Quant li roy parler les oy  En son cuer moult se resjoy.
Si fist crier̲, sans nul detry̲,  Parmi son ost̲, à moult haut cry̲,  Que toute maniere de gent̲,  Grant̲, petit̲, seigneur ‹et› sergent̲,  Le sievent tuit ‹et› sans faillir̲,  Car il vuet la ville assaillir.
Avec ce̲, le crieur cria  Que le premier qui montera  Sus les murs̲, ara sans doubtance  Mils petis florins de Florence :  Li secons en ara v‹c›̲,  Li tiers ccc·̲,  ‹et› ce fu senz̲,  Car chascuns plus s'en avensoit  Pour ce qu'à gaaingnier pensoit.
Et quand on sceut ceste nouvelle̲,  Onques n'i ot homme rebelle̲,  Eins firent son commandement  Bien ‹et› bel ‹et› apertement ;  Et se meïrent en conroy  Pour aler aveques le roy.
Li gentils roy en appella  Un sien chambrelan qui fu là.
Ce fu Perceval de Coulongne̲,  Qui mort ne prison ne ressongne.
En audience li a dit :   Perceval̲, entendez mon dit.
Vous m'avez dit qu'en Alixandre  A une porte qui est mendre  D@ @es autres̲, ‹et› que c'est li lieus  De la ville où on porroit mieus  Assaillir̲, ‹et› qu'on la porroit  Penre par assaut qui vorroit.
Percevaus tantost respondi :   Certes̲, sire̲, je vous le di̲,  Veoir la poez outreement̲,  Et chascuns sans empeschement̲,  C'est la Porte de l'Audouanne.
N'en la ville n'a drap ne panne̲,  Marchandise n'espisserie̲,  Ne chose qu'on meinne en navie̲,  Avoir de pois̲, en saffren d'ort̲,  Que̲, s'on le vuet mener a@ @u port̲,  Qui n'isse hors par ceste porte.
Et ne me samble pas si forte  Qu'on ne l'eüst legierement̲,  Qui l'assaurroit hardiement.
Li roy hucha son connestable  Qui estoit personne notable̲,  Et aussi ses ij· mareschaus.
Si commanda que li assaus  Fust commenciez sans plus atendre ;  Qu'il vuet̲, s'il puet̲, la porte prendre.
Et Percevaus vous y menra̲,  Qui le chemin vous apenra.
Percevaus fist tantost sonner  La trompette ‹et› haut resonner.
Tost furent rengié ‹et› serré̲,  Et en po d'eure ont tant erré  Qu'il sont venu devant la porte̲,  Où mainte personne fu morte.
Là fu li assaus commenciez̲,  Et Percevaus s'est avanciez  Tant qu'il les a menez ‹et› mis  Vis à vis à leurs anemis.
Là ot grant bruit ‹et› grant huée̲,  Grant brait̲, grant trait ‹et› grant meslée̲,  Car onques si fort ne neja̲,  Ne la gresle ne verrez ja  Si dru̲, com sajettes ‹et› dars  Aplouvoient de toutes pars̲,  Pierres̲, garros ‹et› espringales.
Là n'avoit tromples ne cimbales  Qui les resbaudisse̲, n'envoise̲,  Trop y ot mervilleuse noise ;  Et se bien li nostre assailloient̲,  Li autre mieus se deffendoient.
En ce point furent longuement  Que l'un assaut̲, l'autre deffent.
Mais li nostre petit gaingnoient̲,  Que Sarrazin maint en blessoient̲,  De cops de pierre ‹et› de trais̲,  Qui d'eaus estoient souvent trais.
Un chevalier y ot d'Escosse̲,  Qui ne fu pas mors de la bosse̲,  Car il cuidoit le feu bouter  En la porte̲,  ‹et› sans arrester̲,  D'une grosse pierre de fais  Fu mors̲, ‹et› tués ‹et› deffais.
Quant les nostres ce cop veïrent  Li pluseur arrier se treïrent̲,  Car il y en avoit assez  Et de bleciez ‹et› de lassez.
Quant Percevaus vit la retraite̲,  Comme cils qui desire ‹et› gaite  Le bien̲, le profit ‹et› l'onnour  Et la grace de son signour̲,  Il n'ot en li que couroucier.
Tantost monta sus son courcier  Et s'en ala devers le roy̲,  Et li dist :  Monsigneur̲, je voy  Vostre gent qui se sont retrait  Pour la deffense ‹et› pour le trait  D@ @es Sarrasins̲, qui se deffendent  Moult fort̲, ‹et› à bien traire entendent ;  Et̲, sire̲, se Dieux me doint joie̲,  Pour le milleur conseilleroie  Qu'à la porte vous treïssiez̲,  Et vos gens y amenissiez.
Car tel y a̲, qui se repose̲,  Et qui ne vuet aler ou n'ose  A l'assault̲, qui s'avanceroit̲,  Et qui bons ‹et› hardis seroit.
Moult y vaurra vostre presence ;  Venez y̲, sire̲, sans doubtance  Je croy que nous la gaingnerons  Et que tous les desconfirons.
Li rois estoit sus son cheval̲,  Et les freres de l'Ospital  Environ lui̲, tres@ @tous ensamble.
Si dist : « Signeurs̲, que vous en samble ? »  Lors dist chascuns qu'en loiauté  Il disoit pure vérité.
Li roys ‹et› ses gens se tenoient  Entre ij· portes̲,  ‹et› gaitoient  Que Sarrasin n'ississent hors̲,  Car ceuls de l'assaut fussent mors  Se par derrier les encloissent :  Pour ce gaitoient qu'il n'ississent̲,  Car on les voloit secourir̲,  S'aucuns leur vosist sus courir.
Aussi li roys faisoit la garde̲,  Qui moult desire ‹et› moult li tarde  Qu'il voie l'Audouanne ardoir̲,  Par quoy la cité puist avoir.
Lors li roys descendi à pié.
En sa main tint un fort espié̲,  Si=que tuit ‹et› ensamble alerent  Tant̲, qu'à la porte se trouverent.
Là li assaus recomensa̲,  Là li plus couars s'avansa̲,  Là se moustra chevalerie̲,  Là vit on qui avoit amie̲,  Là chascuns si bien le faisoit  Qu'à Dieu ‹et› a@ @u monde plaisoit.
Li roys avoit a@ @u col sa targe̲,  Dont bien ‹et› sagement se targe ;  Et certes il li est mestier  Qu'il en sache bien le mestier̲,  Car les Sarrazins d@ @es creniaus  Li ont trait plus de c· quarriaus ;  Et li autre n'en sont pas quite̲,  Car li Sarrazin grant merite  Attendent d@ @es nostres tuer.
Si ne font que traire ‹et› ruer  Pierres̲, sajettes ‹et› garros.
Finablement ‹et› à briés mos̲,  Chascuns d@ @es nostres tant s'efforce  Qu'il bouterent̲, par fine force̲,  Maugré tous̲, le feu en la porte.
Lors chascuns son eschiele porte  Pour drecier encontre les murs.
Là ne furent pas bien seürs  Les Sarrazins qui ens estoient̲,  Quant ardoir la porte veoient.
Il y avoit un maronnier̲,  Qui ne fu pas le darrenier̲,  Dont je le pris ‹et› aimme ‹et› lo̲,  Qui se bouta dedens un tro̲,  Si com le tro d'une privée̲,  Qui estoit viell ‹et› si serré  Que nuls hom ne s'en donnoit garde.
Li maronniers le tro regarde̲,  Et tantost dedens se bouta̲,  Dont par là sus les murs monta.
Et tout en l'eure̲, uns escuiers̲,  Qui estoit apers ‹et› legiers̲,  Monta aprés à moult grant peinne.
Lors crierent à haute alainne :   Avant ! signeurs̲,  montez̲,  montez !   Li Sarrasin espoventez  Furent d@ @ou cry̲, quant il l'oyrent̲,  Dont pluseurs d@ @es murs s'enfuirent.
Il cuidoient certeinnement  Que nostre crestienne gent  Fussent si fort ‹et› si yniaus  Qu'il fussent jà sus les creniaus.
Pluseurs d@ @es nostres s'essairent  A@ @u pertuis̲,  mais pas n'i monterent̲,  Pour ce qu'il estoit si estrois  Qu'il n'en y pot monter que trois.
Or vous ay dis ‹et› raconté  Comment li roys̲, pleins de bonté̲,  Fist par ses gens le feu bouter  En la porte̲, sans arrester̲,  Si qu'elle fu arse ‹et› brulée̲,  Et toute en cendre degastée.
Quant la force fu abaissié  D@ @ou grant feu̲, la chevalerie  Et tres@ @tout l'ost entierement̲,  Avec le roy joieusement̲,  Entrerent dedans la cité.
Là n'ot Sarrasin respité  Que̲, s'il fust ateins ou tenus̲,  Qui ne fust à sa mort venus ;  Nos gens queurent de rue en rue̲,  Chascuns ocist̲, mehaingne ou tue.
Tué en ont plus de xx· mille.
Et coururent toute la ville̲,  Car tuit Sarrazin s'enfuioient  Pour les nostres̲, qui les suioient.
Mais Dieus̲, qui tout scet ‹et› tout voit̲,  Qui tout gouverne ‹et› tout pourvoit̲,  Qui ses bons amis pas n'oublie̲,  Eins est toudis de leur partie̲,  De son paradis acouri̲,  Et le noble roy secoury̲,  Et li donna pooir ‹et› force  Pour ce qu'il voit bien qu'il s'efforce  De lui servir ‹et› qu'il s'est mis  A destruire ses anemis̲,  Qu'estre ne peüst nullement  Se fait ne l'eüst proprement ;  Et s'avoit la chose ordonnée  A@ @u taillant de sa bonne espée.
Si doist tous seuls avoir la gloire  De ceste tres noble victoire.
Les gens le roy furent espars  Par la cité̲, de toute pars̲,  Qui metoient tout à essil.
Là furent Sarrasin si vil  Que hors de la ville fuioit  Chascuns̲, qui fuir s'en pooit̲,  N'onques si grant occision  Ne fu dés le temps Pharaon.
Li roys avoit fait une emprise̲,  Einsois qu'Alixandre fust prise̲,  Par son conseil que bon tenoit̲,  Que se Dieux grace li donnoit  Que la cité fust conquestée̲,  Il passeroit̲, la teste armée̲,  Tout outre pour un pont deffaire̲,  Qu'est entre Alixandre ‹et› le Quaire̲,  Sus une moult grosse riviere ;  Si=qu'il ordena sa baniere  Qu'a@ @u pont droit tenist son chemin̲,  Afin que si li Sarrazin  D@ @ou Quaire venissent acourre̲,  Qu'il ne les peüssent secourre ;  Et pour ce aussi qu'on le sievist̲,  Une guie avoit qui li dist :   Sire̲, venez̲,  je vous menray  Et moult bien le chemin tenray.
Li nobles roys s'achemina̲,  Et de chevauchier ne fina  Parmi la ville̲, tant qu'il vint  A une porte où plus de vint  Estoient ocis à l'entrée.
Ceste porte estoit appellée  La porte d@ @ou Poivre  ‹et› s'estoit  Li chemins qui a@ @u Quaire aloit.
Quant li roys vint enmi les chans̲,  Il vit̲, à milliers ‹et› à cens̲,  Les Sarrasins par grans tropiaus.
Adonques il resgarda ceaus  Qui furent en sa compaingnie̲,  Et trouva qu'il n'estoient mie  De gens d'armes plus de quarante.
Lors dist :  J'ay failly à m'entente.
Je cuidoie que tuit venissent̲,  Et que la baniere sievissent ;  Po somes pour le pont abatre̲,  Car se li Sarrazin debatre  Le nous vuelent̲, n'est pas possible̲,  Eins est à nous chose impossible.
Trop sont ‹et› trop scevent de guile̲,  S'il sont entre nous ‹et› la ville̲,  A ce que nostre gent entendent  A courir la ville̲, ‹et› il tendent.
Se nous estiens d'acier trempé̲,  Si seriens nous tui décopé̲,  Et s'il entrent en la citée̲,  Nos gens seront desbareté̲,  Car sà ‹et› là les ociront̲,  Pour ce qu'ensamble pas ne sont ;  Et si li nos cloent la porte̲,  Nous ‹et› no compaingnie est morte.
Einsi en son cuer devisoit  Et à ces v· choses visoit  Li roys̲, qui estoit esbahis̲,  Et aussi com tous escahis.
Et ce n'estoit mie merveille̲,  Car uns chascuns d'eaus se merveille  Coment là s'estoit tellement  Embatus ‹et› si folement.
Nompourquant tres bien s'atourna̲,  Et vers la ville retourna̲,  Et dist à ses gens :  J'ay erré.
Or cheminons ferme ‹et› serré̲,  Tous ensamble ‹et› le petit pas.
A ce cop Dieux ne faurra pas̲,  Qu'il ne nous conforte ‹et› aïde̲,  Se nous requerons son aïde.
Mais il faut que nous nous aidons  Et que tres bien nous deffendons.
Einsi li roys les confortoit  Doucement  ‹et› les enortoit̲,  Que chascuns feïst son devoir̲,  Pour pris̲, honneur ‹et› gloire avoir.
Li bons rois a pris son retour̲,  Et voloit aler tout entour  La ville̲, pour faire fermer  Les portes que ne say nomer.
Mais celles sont̲, ce m'est avis̲,  Qui sont devers ses anemis.
Or le gart Dieux ‹et› sa compaigne !  Qu'einsois qu'à la porte reveingne̲,  Il encontrera telle encontre̲,  Qu'il seront bien xx· mille contre  Les xl· qui sont o ly ;  Si=qu'il n'i ara si joly  Qui ne vosist bien estre à Londres̲,  A tout un panier plein d'alondres.
Li roys chevauche bellement̲,  Et li Sarrazin fierement  Le sievent tant qu'il l'ont ataint ;  La fumiere d'eus l'air ataint̲,  Car il estoient eschaufé  Plus que dyable ne maufé.
Quant li roys perçut le barnage̲,  Il tourna vers eaus son visage̲,  Et tantost à sa gent commande  Que chascuns à bien faire entende̲,  Et que vers la porte se traient̲,  En combatant̲, ‹et› ne s'esmaient̲,  Que là Dieux se combatera  Et de leur partie sera.
Li Sarrazin les assaillirent̲,  Et si dur assaut leur feïrent  De ferir̲, de lancier̲, de traire̲,  Que ne le saroie retraire ;  Mais la contenance diray  D@ @ou roy̲,  que ja n'en mentiray.
Li roys seoit sus son destrier̲,  Et tenoit le piet en l'estrier̲,  Fort ‹et› ferme ‹et› seürement.
Là se combat si durement  D'une hache bien enferrée  Que riens à ses cops n'a durée.
Il est chastiaus̲,  il est fortresse  A ses gens ;  tant en tue ‹et› blesse̲,  Tant en abat̲, tant en pourfent̲,  Qu'il en a ocis plus de cent.
Et li autre pas ne se faingnent ;  Moult en ocient ‹et› mehaingnent̲,  Et tant ont fait qu'il se sont trais  A la porte parmi leurs trais̲,  Et que la porte ont conquestée̲,  Par vive force ‹et› bien fermée̲,  Maugré toute la compaingnie  D@ @es Sarrazins̲, que Dieus maudie.
Mais moult en y ot de bleciez  De trais̲, de lances ‹et› d'espiez̲,  Et de leurs chevaus affolez̲,  Qui estoient las ‹et› foulez ;  Et li Sarrazin en perdirent  Pluseurs que li nostres ocirent.
Or est li roys en Alixandre.
Si li couvient penser ‹et› tendre  Comment il soit sires d@ @es portes.
Il y avoit de pluseurs sortes  D@ @es Sarrasins qui les gardoient̲,  Et contre le roy les tenoient.
Li roy ala de porte en porte ;  N'onques n'i ot porte si forte  Que par force ne conqueïst̲,  Et que de ses gens n'i meïst̲,  Selonc la possibilité ;  Qu'il n'avoit pas grant quantité  De gent qui fussent bien hairiez ;  Einsois estoient mal traitiez̲,  Lassé̲, foulé ‹et› travillié  Mal peü ‹et› mal abillié̲,  Pour le chaut ‹et› pour la bataille.
Et si n'avoient pas vitaille̲,  Ne gouvernance à leur plaisir̲,  Qu'il n'avoient temps ne loisir  D'eaus aisier̲, ne de l'aler querre̲,  Ou de l'avoir en mer n'en terre.
Et li Sarrasin furent mort  De ville ‹et› honteuse mort.
C'est la maniere̲, c'est la guise̲,  Comment Alixandre fu prise  D@ @ou second assaut̲, sans retraire ;  Qu'onques pour lancier ne pour traire  N'i ot celui qui se treïst  Arrier̲, ne qui se retreïst  Vingt piez de terre ;  ‹et› se vous di  Que ce fu en un venredi ;  Et fu̲, pour ce que je ne mente̲,  L'an mil ccc·v· ‹et› sexante̲,  Landemain de la St· Denis̲,  Einsois que li jours fust fenis.
Quant li rois ot ses bons amis  Dedens toutes les portes mis̲,  Et chascune fu bien fermée  Seürement̲, ‹et› bien gardée̲,  Li jours passa̲,  li vespres vint̲,  Si=que herbergier le couvint ;  Car il avoit moult batillié  La journée ‹et› moult travillié.
Il choisi une grosse tour̲,  Qui n'estoit pas trop en destour̲,  Et s'estoit forte ‹et› bien assise̲,  N'i a celui que ne la prise.
Si commanda qu'on l'i herberge̲,  Et qu'on y prengne là herberge  Pour herbergier une partie  De sa milleur chevalerie ;  Et que l'autre partie veille  Parmi la ville ‹et› se traveille  De bien gaitier ; ‹et› que les gardes  Ne soient lentes ne couardes̲,  N'endormies̲, ‹et› que bon gait  Face chascuns̲,  car en agait  Sont Sarrazins pour eaus destruire̲,  S'il veoient leur queue luire.
Mais la nuit pas bien ne gaitierent̲,  Car bien x· mil dedens entrerent  De Sarrazins̲,  ‹et› reponnirent  Par une porte qu'il ardirent̲,  Si com li nostre avoient fait̲,  Qui la porte ardirent de fait̲,  Par force a@ @u darrenier assaut ;  Dont ce fu moult tres grant deffaut̲,  Qu'onques n'i ot home ne garde  Qui s'en donnast ne preïst garde̲,  Ne qui veïst fu ne fumée ;  Saint Marc est la porte nommée̲,  Et pluseurs̲, qui nommer la vuelent̲,  La porte d@ @ou Poivre l'appellent.
La nuit en la tour reposa̲,  Mais heü petit repos a̲,  Fors que le repos que nature  Puet donner en tele aventure̲,  Qu'on dit que cils fait la dorveille  Qui dort de l'ueil ‹et› d@ @ou cuer veille.
Et sans doute il se travilloit̲,  N'à riens plus ses cuers ne veilloit̲,  N'à riens ne voloit travillier  Fors qu'à Sarrasins essillier.
Clere fu la nuit ‹et› serie.
Li jours vint̲,  la gaite s'escrie  Dedens un cor sarrasinois :   Seigneurs̲, li Alexandrinois  Sont tuit mis à desconfiture ;  Armez vous tuit grant aleure̲,  Et ociez le remenant̲,  Qui sont en la ville manant.
Li gentils roys̲, pleins de noblesse̲,  Se leva  ‹et› oy la messe̲,  Humblement ‹et› devotement̲,  Et tuit li autres ensement  De la tour aval avalerent̲,  Et puis sus leurs chevaus monterent̲,  Bien armé ‹et› bien abillié̲,  Et de leur fait bien consillié.
Conté vous ay d@ @ou venredi̲,  Or vous diray d@ @ou samedi̲,  Comment la chose est avenue.
En Alixandre a une rue  Qu'on claimme la rue d@ @ou Poivre.
D@ @es autres forment se desoivre̲,  Car c'est la grant rue̲, à droit dire.
Entré y furent tire à tire̲,  Celéement̲, en larrecin̲,  Plus de x· mille Sarrazin̲,  Parmi la porte qu'il ont arse̲,  Dont la cendre est ja toute esparse.
Li roys de ce riens ne savoit̲,  Et pour ce grant mestier avoit  De chevauchier seürement̲,  Et de li garder sagement ;  Car il n'avoit pas avec li̲,  Si com dire oy l'ai celi  Qui y estoit̲, plus de l·  Hommes d'armes ou de lx· ;  Toutevoie il fu qui li dist ;  Dont il reprist moult ‹et› maudist  Ceus qui le gait faire devoient̲,  Quant de ce fait riens ne savoient.
Li roy fu a@ @u piet de la tour  Et sa gent li furent entour̲,  Tuit prest de faire leur devoir̲,  Mais vraiement petit pooir  Ont̲, se Dieux n'est de leur bataille̲,  Qui toudis pour les siens bataille̲,  Car l· contre x· mille  Ce n'est mie pareille bille.
Parmi la ville chevaucha  Li gentis roys qui detrancha  Maint Sarrazin en combatant̲,  Qu'il en y avoit encor tant̲,  Qui laiens estoient tapis̲,  Qu'à merveille ;  mais l'un n'a pis  Que li autres̲,  car sans doubtance  Tuit sont puni d'une sentence̲,  C'est par le tranchant de l'espée ;  Autre grace n'i est donnée.
Et si estoient rafreschis̲,  Li uns mieus ‹et› li autres pis.
Briefment tant se sont combatu̲,  Tant en ont mort ‹et› abatu̲,  Tant ont sà ‹et› là chevauchié  Que hors de la ville chacié  Les ont ;  ‹et› encor chassoient  Parmi les champs  ‹et› les tuoient ;  Si qu'il en y ot tant de mors̲,  Dedens la cité ‹et› dehors̲,  Que je ne le saroie dire̲,  N'uns bons clers nombrer ou escrire.
Et quant li roys vit qu'il estoient  Si desconfit̲, qu'il ne s'osoient  Mais aprochier de la cité̲,  Il couvint de nécessité  Qu'en la ville se retournast  Et ses gens bien ordonnast̲,  S'il voloit qu'elle fust tenue̲,  Bien gardée ‹et› bien deffendue.
Li roys dedens la ville entra̲,  Qu'onques Sarrazin n'encontra̲,  Grant ne petit̲, ne fol̲, ne sage̲,  Amiraut̲, ne prince ne page ;  Car tuit avoient fait la vuide.
Li roys la cité tenir cuide.
Mais n'est pas bon de ce cuidier̲,  Car il faurra à son cuidier̲,  Qu'estranges y avoit pluseurs̲,  Chevaliers ‹et› autres signeurs̲,  Qui ne loent pas qu'on la tengne  Pour nulle chose qui avengne.
Li gentils roys̲, sans detrier̲,  Fist parmi tout son ost crier  Que toute maniere de gent̲,  Gens d'armes̲, vallet ‹et› sergent̲,  Fussent tuit à une assamblée̲,  En une place grant ‹et› lée  Qu'est entre la ville ‹et› la mer̲,  Autrement ne la say nommer.
Li roys entre sa gent estoit̲,  Et avoir leur conseil voloit̲,  Comment il se doit maintenir̲,  Et s'on puet la ville tenir.
Quant il furent tuit en la place̲,  Il leur dist :  Signeurs̲, la Dieu grace̲,  Nos annemis sont desconfis̲,  Et ceste ville avons conquis.
Or resgardons que nous ferons̲,  Et comment nous la garderons ;  Car de vous la victoire vient̲,  Et pour ce doy ‹et› me couvient  Par vostre bon conseil user.
Aucuns y ot qui̲, sans muser  Et sans conseil̲, li respondirent  Par tel manier  ‹et› deïrent  Que̲, par saint Pierre le martyr̲,  Il se voloient departir̲,  Et que tenir ne la porroient̲,  Et pour ce plus n'i demourroient.
Li roys leur dist :  Signeurs̲, por quoy ?  Se Dieux me doint joie̲, je croy  Que̲, se nous sommes tuit preudomme̲,  Et tuit bonnes gens einsi comme  Jusques à ci avons esté̲,  Que par force ‹et› par poesté  Ceste cité deffenderons  Contre tous ‹et› la garderons.
Un en y ot qui se leva̲,  Et qui audience rouva ;  Et il fu tres bien escoutez.
Si li dist :  Sire̲, ne doubtez  Que ceste ville a si grant tour  Que s'on voloit chascune tour  Garnir̲, les murs ‹et› les creneaus  De gens d'armes bons ‹et› yniaus̲,  Vous n'avez mie le vintisme̲,  Non̲, se Dieux me gart̲, le centisme̲,  De gens d'armes qu'il convenroit  A@ @u garnir ;  dont il avenroit  Que li Sarrazin̲, s'il voloient̲,  Par v· lieus y entreroient ;  Et toute vostre artillerie  Est despendue ‹et› essilie.
Encor y a un autre point ;  Vous n'avez de vitaille point̲,  Et chascuns là hors la tendra̲,  Si que saiens point n'en vendra̲,  Ne vous n'en porrez point avoir̲,  Pour promesse ne pour avoir.
Nos chevaus n'ont paille ne fein̲,  Si que eaus ‹et› nous morrons de fein̲,  Et s'est li soudans prés de ci̲,  Qui amenra̲, je vous le di̲,  Par v·‹c› fois v·‹c› mil hommes̲,  A si po de gens que nous sommes̲,  Et seront fres ‹et› bien peüs ;  Si=que̲, sire̲, trop deçeüs  Seriés de ci demourer̲,  Pour nous tous faire devourer.
Car po de chose est̲, sans doubtance̲,  De nous encontre sa puissance̲,  Meesmement en son païs.
Et de li sommes tant haïs̲,  Qu'il n'en penroit un à rençon  Pour la cité de Besençon.
Et n'atendez secours n'aye  Fors d@ @ou ciel̲, je n'en doubte mie.
Or resgardez que ce sera  Quant li soudans chevauchera :  Tuit serons pris à la ratiere.
Si=que̲, sire̲, en nulle maniere  Je ne conseille la demeure.
Partons nous tuit̲,  car il est heure  Vraiement.
— Ce fu le viconte  De Toureinne qui dist ce conte̲,  Et ceste response bailla̲,  Dont li roys moult se mervilla̲,  Pour ce qu'il li avoit promis  Que s'en païs d@ @es annemis̲,  Par engin ou par hardiesse̲,  Pooit penre aucune fortresse̲,  C'un an entier le serviroit̲,  Et que de li ne partiroit.
Avec ce tuit li estrangier̲,  En tout̲, sans muer ne changier̲,  L'avouerent  ‹et› l'ensuirent̲,  Et a@ @u roy tout en haut deïrent  Qu'il n'en convenoit plus parler̲,  Car il s'en voloient raler̲,  Et que sans doubte il ne porroient  Tenir la cité̲, ne voloient.
Quant li roys oy ceste note̲,  Dedens son cuer forment la note̲,  Mais onques ne s'en effrea̲,  De sa maniere n'en mua̲,  Eins respondi arreement :  Biau sire̲, je voy bien comment  Vous consilliez en verité  Que ne tenons pas la cité̲,  Et qu'elle n'est mie tenable̲,  Comment qu'elle soit deffensable ;  Et que tels en est li peris  Com de nous tous estre peris.
Mais il me samble le contraire ;  Vesci pour=quoy̲,  ne m'en puis taire.
Ceste cité est de grant garde̲,  A gent qui est lent ‹et› couarde̲,  Ou paresseuse̲, ou endormie̲,  Qui deffendre ne s'ose mie.
Mais un vaut vint  ‹et› un vaut cent  Qui hardiement se deffent̲,  Especiaument en ce cas.
Car qui deffent de haut en bas  Il a d@ @es c· pars l'avantage.
Ne ce n'est que forsen ‹et› rage  D'assaillir encontre ces murs̲,  Qui sont haus̲, larges ‹et› seürs.
Et se bien nous en est cheü̲,  Dieux l'a fait̲,  vous l'avez veü.
Nous avons pris ceste cité  Maugré eaus ‹et› contre leur gré̲,  Et si les avons desconfis̲,  Chaciez hors̲, navrez ‹et› occis  Tant qu'elle nous est demourée  Fort ‹et› seüre ‹et› bien fermée ;  Et s'est plus fort chose d@ @ou prendre  Mil fois que ce n'est d@ @ou deffendre.
Nous avons arçons̲, arbalestres̲,  Espringales̲, garros̲, sajettes̲,  Et d'artillerie tout plain ;  Qu'il nous ont laissié tout de plain̲,  En ces tours sont ‹et› en ces portes̲,  Dont elles sont assez plus fortes.
Si les baterons de leur verge̲,  Par saint Julien̲, qui herberge  Les pelerins ;  pas ne m'acorde  A vostre dit̲,  eins m'en descorde  D@ @ou tout en tout̲, tant comme a@ @u vivre :  N'est pas belle chose d'estre yvre.
C'est bon de vivre sobrement̲,  Car on en vit plus longuement.
Qui bien querroit̲, il trouveroit  Saiens dont on gouverneroit  Tout cest ost iiij· mois ou vj·̲,  Ou vij· ou viij· ou ix· ou x·̲,  Ou par aventure encor plus̲,  Qui est grant chose ;  ‹et› a@ @u seurplus  Nous sommes prés de nostre terre ;  S'envoierons d@ @es vivres querre  Et tout ce qu'il nous couvenra.
Ne le soudant pas ne venra  Si tost que nous n'aions secours  De nostre païs ou d'aillours.
L'empereur de Coustentinoble̲,  Qui a le cuer vaillant ‹et› noble̲,  Venra̲, se ci sommes assis̲,  Einsi le nous a il promis ;  Et aussi venront ceus de Rodes.
Se Dieux me gart̲, onques Herodes  Ne fist si mal que nous ferons  Quant de ci nous departirons  Especiaument par tel guise.
Et que feront ceuls de Venise̲,  Ceuls de Gennes̲, ceuls d'Alemaingne̲,  De France̲, d'Escosse̲, d'Espaingne̲,  Ceuls de Behaingne ‹et› de Hongrie ?  Certeinnement je ne doubt mie  Que cil ne doient acourir  Qui vuelent à honneur venir.
Car il n'a en tres@ @tout le monde̲,  Tant comme il tient à la reonde̲,  Place qui soit si honnourable̲,  Ne reputée si notable̲,  Comme est ceste place où nous sommes.
Je ne donroie pas ij· pommes  De cuer où honneur est si morte̲,  Qu@ @i d@ @ou tenir ne se conforte.
Et qui seroit à Pampelune̲,  A Bruges̲, à Gant ou à Brune̲,  Se deveroit il venir ci ;  Et nous y sommes̲, Dieu mercy̲,  Telement que vous en serez  Toute vostre vie honnourez.
Aussi seront tuit qui ci sont̲,  Pour ce qu'à la prendre esté ont.
Et s'avons Dieu de no partie̲,  Qui a ceste emprise bastie̲,  Que ja ne se fust soustenue  S'elle ne fust de lui venue :  Il s'en puet aler qui vorra̲,  Et qui bien vuet̲, il demourra.
Mais onques chose si honteuse  Ne fu̲, ne si mau gracieuse̲,  Ne dont honneur tant abaissons̲,  Se ceste fort cité laissons.
Qui porroit tenir ce recet  Mieux vaurroit qu'autre xvij·̲,  Que de promission la terre  En porriens avoir ‹et› conquerre  Avec tout le païs d'entour̲,  Si=que j'aray si grant tristour  S'il couvient qu'einsi me departe̲,  Que̲, foy que je doy sainte Marthe̲,  Jamais n'aray parfaite joie  Pour vostre honnour ‹et› pour la moie̲,  Que je tieng pour toute perdue  Se courages ne vous remue.
Si vous pri que chascuns demeure̲,  Qu'autrement il se deshonneure.
Quant il ot finé sa parole̲,  Les estranges̲, dont je parole̲,  Respondirent qu'il s'en iroient̲,  Et que tenir ne le porroient.
De Coustantinoble̲, là mis  Avoit li papes ‹et› tramis  Com legat̲, le bon patriarche ;  N'est plus preudomme̲, que je sache.
Si=que très bien les sermonna  Et moustré en son sermon a  Comment messires saint Thomas  De bien faire onques ne fu las̲,  Mais fu en Ynde la majour̲,  Pour l'amour de Nostre Signour̲,  Et y mourut piteusement  Pour bien faire ‹et› non autrement.
Aussi vous estes ci venu  Disans que vous estes tenu  Pour faire son très dous service̲,  Dont le partir yert trop grant vice̲,  Et s'arez perdu ‹et› deffait  Tout le bien que vous avez fait ;  Car bien ‹et› deshonneur ansamble  Ne puelent estre̲, ce me samble.
Aussi dit — on que cils qui sert̲,  S'il ne parsert̲, son louier pert.
Bien leur moustra la sainte page ;  Mais il perdi tout son langage̲,  Qu'il respondirent brief ‹et› court :    Nous en yrons ;  la vie y court.
Nous ne volons mie morir  Seans de fain̲, sans cop ferir̲,  Ne ce n'est riens de no pooir  Contre le leur̲, à dire voir.
Tele fu la conclusion  De toute leur entencion.
Quant li roys vit tout clerement  Qu'il ne les porroit nullement  Retenir par son biau parler̲,  Einsois s'en voloient aler̲,  Il monta tantost à cheval̲,  Entre lui ‹et› son mareschal̲,  Et chevaucha dedens la ville.
Et sachiez certeinnement qu'il le  Faisoit pour donner exemplaire  Que tout einsi devoient faire̲,  Et pour donner cuer à sa gent.
Mais pour ij· mile mars d'argent  Ne le sievissent ;  eins tournerent̲,  Et en leur galée monterent.
Et pluseur autres les sievoient̲,  Qui leur signeur tout coy laissoient.
Li roys entour lui resgarda̲,  Et de toutes gens ne trouva  Qu'environ vjxx hommes d'armes.
Lors dist :  Honneur̲, amours ‹et› dames̲,  Que direz vous̲, quant vous verrez  Ces gens qui sont ci esserrez ?  Certes jamais n'aront honnour  Par droit̲, fors toute deshonnour.
Et d'autre part les Sarrazins  Acouroient tous les chemins̲,  Et entroient à grans monciaus  En la ville comme pourceaus.
Si ne les peüst soustenir̲,  Ne l'estour encontre eaus tenir̲,  Car trop estoient durement.
Si se retrey sagement̲,  Et vers ses galées tourna̲,  Qu'ailleurs ressort ne retour n'a.
Li roys monta en sa galée̲,  A cuer triste̲, à face esplourée ;  Trop fu courciés̲,  trop fu dolens ;  Il n'avoit d'Alixandre à Lens  Personne qui fust si dolente.
Il se complaint̲,  il se demente ;  D@ @es yex pleure̲,  d@ @ou cuer soupire ;  Homs vivans ne le saroit dire  Son meschief ;  trop se deconforte  Et dist :  Honneur̲, or yes tu morte !  Certes d@ @ou tout perdu t'avons  Sans recouvrier̲, bien le savons.
Li gentils roys̲, pleins de vaillance̲,  Qui vit ceste desordenance̲,  Fist tantost mander le legat.
Il vint  ‹et› congnut son estat ;  Moult doucement le reconforte̲,  Moult li prie̲, moult li enorte  Qu'oublie sa triste pensée.
Alons de galée en galée̲,  Sire̲, fait — il̲,  ‹et› les prions  Pour veoir se nous les pourrions  Faire demourer par nul tour̲,  Et plus ne soiez en tristour.
Li roys y ala sans attendre ;  Mais onques ne vorrent descendre̲,  Pour parole̲, ne pour priere̲,  Ne n'en firent semblant ne chiere.
Si retourna dont il venoit̲,  Et vit bien qu'il li couvenoit  Oubeir̲,  qu'à li estrangier  Li font faire le plait Ogier ;  C'est à dire contre son gré  Faut qu'il face leur volenté.
Deux jours demoura sus le port  En tel peinne ‹et› en tel descort̲,  Tant que yaue douce fu faillie.
Lors fist ordonner sa navie̲,  Et vers Chypre adressa sa voie.
Or prions Dieu qu'il le convoie̲,  Car fortune li est contraire̲,  Qui li a esté debonnaire.
Li roys en son païs retourne ;  Sa nef se trestourne ‹et› bestourne̲,  Car une tempeste leva̲,  Si grant que ci ne là ne va  Qu'il ne cuide qu'elle s'affonde  O@ @u fons de haute mer parfonde.
Li vens fu gros̲,  la mer fu tourble̲,  L'onde de la mer l'iaue tourble  Si qu'il n'i avoit si hardi  Qu# i n'eüst cuer acouardi ;  Et tres@ @tuit li autre ensement  Estoient mené telement  Qu'il cuidoient bien estre mort.
Mais Dieux̲, qui ne vuet pas la mort  D@ @ou pecheur̲, le roy deffendi  Et seürement le rendi  En Chypre̲, dedens sa maison̲,  En la cité de Nimesson.
Quant il furent tuit arrivé̲,  N'i ot estrange ne privé  Qui en son cuer ne se resjoie̲,  Et qui ne meinne feste ‹et› joie̲,  Quant il ont passé tel fortune ;  Aussi toute la gent commune  D@ @ou païs grant feste en feïrent.
De leurs galées descendirent  Et a@ @us hostelx se hesbergierent ;  A grant joie se defarmerent.
Assez briefment li estrangier̲,  Où le roy trouva maint dangier̲,  Se departirent sà ‹et› là̲,  Et briefment chascuns s'en ala.
Six furent̲, dont je vous diray  Les noms̲,  que ja n'en mentiray ;  Chascuns avoit o li sa route.
Vez=ci leurs noms̲, je n'en fais doubte.
Mais einsois qu'il se departissent̲,  Ne que de Nimesson ississent̲,  Li roys les paia richement̲,  Et leur donna moult largement  Or̲, argent̲, vaisselle̲, joiaus̲,  Dras de soie ‹et› chevaus nouviaus ;  Et à son pooir les paioit  Selonc ce que chascuns estoit.
Aussi fist il a@ @u remenant  Qui en son païs sont manant.
Li roys en Chypre sejourna̲,  Qui pas longuement sejour n'a.
Là ne fait que voies trouver  Pour Sarrasins nuire ‹et› grever.
Il fist là un mois de sejour.
Un matinet̲, a@ @u point d@ @ou jour̲,  Appella un sien chambellain̲,  Que chascuns ainme̲,  ‹et› je aussi l'ain̲,  Chevaliers est de grant renom̲,  Et Bremont de la Vote a nom.
Et li dist :  Bremont̲, chiers amis̲,  Nous dormons̲,  ‹et› nos annemis  Ne dorment pas̲,  mais toudis veillent̲,  Et de nous grever se traveillent.
Si ne devons mie dormir̲,  Ne nous à tel sejour tenir ;  Eins devons toudis travillier̲,  Quant einsi les veons veillier̲,  Pour eaus porter honte ‹et› damage̲,  Car il tiennent nostre heritage.
Si vous diray que vous ferez :  Bien ‹et› bel vous ordonnerez̲,  Et si penrez iij· galées̲,  Bien garnies ‹et› bien armées̲,  De quoy vous serez capitainne.
N'i ressongniez peril ne peinne̲,  Qu'envoier vous vueil en Surie.
Ce sont une gent endormie̲,  Si vueil que vous les resvilliez̲,  Et que tantost vous abilliez.
Quant Bremons oy la nouvelle̲,  Moult li fu agreable ‹et› belle ;  Si l'en mercia humblement̲,  Et puis le dist secretement  A aucuns de ses compaingnons̲,  Et dist :  Signeurs̲, nous nous plaingnons  Que trop sejournons longuement.
Je vous menray procheinnement  En tele place ‹et› en tel lieu  Contre les anemis de Dieu̲,  Que je ne say n'en mer̲, n'en terre  Si bon lieu pour honneur conquerre̲,  Car li bons roys le me commande.
Si convient que chascuns entende  Secretement à sa besongne̲,  Sans querir jour̲, terme̲, n'alongne.
Quant il ot dit sa volenté̲,  Il furent tuit entalenté  De faire son commandement  Et deïrent apertement :   Sire̲, alez où qu'il vous plaira̲,  Car nuls de nous ne vous laira.
Les galées aparillies  Furent̲, armées ‹et› garnies̲,  Si que a@ @u landemain se parti.
Mais il sera en tel parti̲,  Einsois qu'il soit prime de jour̲,  Qu'il n'ot onques si grant paour ;  Qu'en mer leva une tempeste  Qui toute l'esmuet ‹et› tempeste̲,  Et qu'il n'i ot voile ne mast  Que la tempeste ne tumast.
Li vens fu gros̲,  la mer s'enfla̲,  Pour le vent qui trop fort souffla̲,  Si que les ondes ressambloient  Monteingnes̲, si hautes estoient ;  Et dessous sambloit uns abismes.
Bremons dist :  Onques ne veïsmes  Nulle tempeste si doubteuse̲,  Ne de cent pars si perilleuse.
Je croy que Dieux est Sarrazins ;  S'il estoit leurs germains cousins̲,  S'est il assez de leur partie ?  Veez comment il nous guerrie.
Bremons flote parmi la mer ;  Si le fait gringneur reclamer  Que sa merci li faut atendre ;  Autrement ne se puet deffendre.
Einsi fortune le demainnne  En grant peril ‹et› en grant peinne.
Tant a floté̲, tant a vagué  Qu'il ‹et› sa gent se sont trouvé  Droit a@ @u lieu dont parti estoient̲,  Dont nostre signeur loer doient.
Bremons à ceste fois ne fit  Grant damage̲, ne grant profit ;  Onques il ne pot terre prendre  En païs où il voloit tendre̲,  Car fortune l'a ramené  Maugré sien ‹et› contre son gré.
Bremons ala devers le roy̲,  Et li conta le grant desroy  De la mer ‹et› de sa fortune ;  Et comment chascuns ‹et› chascune  Qui estoit en sa compaingnie  N'avoit esperence de vie ;  Et comment par droite contrainte  La mer qui estait trouble ‹et› tainte̲,  Par sa force ‹et› par son vent fort̲,  Maugré sien̲, l'avoit mis à port.
Li bons roys respondi :  Bremont̲,  Se Dieux me doint joie̲, il a mont  Que je ne finay de penser  Comment la mer porriens passer ;  Et de vous forment me doubtoie̲,  Pour le fort temps que je veoie.
Vous soiez li tres bien=venus̲,  Et à grant joie receüs̲,  Car je croy de vostre retour  Que Dieux l'a fait pour le millour.
Ce fu droitement en temmpoire  Que l'en trueve la primevoire.
Li roys ne fist pas lonc detry̲,  Eins manda monsigneur Monstry̲, qui de Chypre est ses amiraus.
Chevaliers est preus ‹et› loiaus̲,  Et homme de très bon affaire.
Si dist :   Amiraus̲, je vueil faire  Une armée priveement̲,  Dont vous serez ouvertement  Maistre̲, capitainne ‹et› meneur ;  Et n'i ara grant ne meneur  Qui n'oubeisse à vostre vueil.
De xxv· voiles la vueil̲,  Pour courir sus nos annemis.
Or ne soiez lens ne remis̲,  Mandés vos gens apertement.
Et il dist :  Sire̲, liement  Vostre commandement feray̲,  Si que demain tout prest seray̲,  Car nos naves ‹et› nos galées  Sont garnies ‹et› aprestées ;  Et pour ce à moy ne tenra pas.
Mais onques il n'en passa pas̲,  Qu'en Chypre demoura tout coy ;  Et vez=ci la cause pour=quoy.
Quant li soudans sot la nouelle  Qu'Alixandre̲, sa cité belle̲,  Estoit einsi prise ‹et› gastée̲,  Il commanda̲, sans demourée̲,  Que tous Crestiens en sa terre  Fussent pris̲, ‹et› qu'on les enserre  Et qu'il soient emprisonné̲,  Mal traitié ‹et› fort rensonné.
Et on fist son commandement̲,  Et encor plus ;  car mortelment  Li Sarrazin si les haioient̲,  Et en tous lieus les despitoient.
Là avoit il Venitiens  Et pluseurs autres Crestiens  Qui furent pris ‹et› enserré̲,  Feru̲, batu ‹et› aterré  D@ @es Sarrazins villeinement̲,  Et traitié moult honteusement  Non contrestant la marchandise  Qui avoit là moult grant franchise.
Le duc ‹et› la gent de Venise̲,  Quant il orent ceste entreprise̲,  Tantost ordonnerent messages  Tous preudommes̲, hardis ‹et› sages̲,  Et a@ @u soudant les envoierent.
Mais einsois bien les enfourmerent  De tout ce qu'il devoient faire.
Tant firent qu'il vinrent a@ @u Quaire̲,  Sans avoir nul empeschement.
Il avoient un druguement  Qui abreja si leur procès  Qu'a@ @u soudan heürent accès̲,  Et qu'il feïrent leur requeste  Par voie soutive ‹et› honneste.
Leur requeste ne contenoit  Fors les Crestiens qu'on tenoit  Peüssent avoir delivrance̲,  Et avec ce̲, que l'ordenance  D@ @ou soudan ‹et› d'eaus acordée  Entre marcheans fust gardée.
C'estoit la fin où il tendoient̲,  Autre chose ne demandoient.
Quant il heurent dit leur plaisir̲,  Longuement ‹et› à bon loisir̲,  Li soudans pas ne respondi̲,  Car juenesse li deffendi̲,  Et innocence li deffent̲,  Pour ce que c'estoit un enfant̲,  Qui n'avoit pas xv· ans passez.
Mais il avoit conseil assez̲,  Qui respondi moult sagement  Et dist einsi premierement :   Vous requerez qu'on laisse vivre  Vos Chrestiens ‹et› qu'on les delivre̲,  Et que leur franchise perdue  Ne soit pas̲, eins leur soit tenue.
Vous nous requerez courtoisie̲,  Et si nous faites villonnie !  N'est pas chose qui se puist joindre̲,  Quant vous nous volez poindre ‹et› oindre.
Nous ferons ce que vous ferez̲,  N'autre chose n'em=porterez ;  Et se vous nous estes courtois̲,  Nous serons de la gent d'Artois.
Vous nous poez assez entendre.
La noble cité d'Alixandre̲,  Qui n'a pareille ne seconde̲,  Ne milleur en tres@ @tout le monde̲,  Toute est mise à destruction̲,  N'onques si grant occision  Ne fu dès le temps de Pompée̲,  Quant Cesar̲, à sa bonne espée̲,  Li tolli joie̲, honneur ‹et› glorie ;  Et l'enchassa̲, c'est chose voire̲,  De Thessale̲, ‹et› mist en essil̲,  Mais ains en moru v‹c› mil.
Vostres roys de Chypre l'a fait̲,  Dont vraiement trop a meffait.
Et fait a@ @u soudan grant injure  D'ocire toute creature̲,  Qu'il ‹et› sa gent tenir pooient̲,  Et qui rien ne leur demandoient.
Si vous venez pour l'amender̲,  Nous ne volons plus demander ;  Et se vos roys le nous amende̲,  Nou seron courrois de l'amende.
S'on le fait̲, vos amis serons ;  Et ce non̲, nous l'amenderons ;  Car se l'un ou l'autre n'est fait̲,  Tant sera plus grant le meffait.
Si=que̲, seigneurs̲, vous en irez  Et à vostre roy le direz̲,  De mot à mot̲, de chief en chief.
Et se vous dison de=rechief  Que vo Crestien seront en cage̲,  Et en perpetuel servage̲,  Sans mais partir̲, s'on n'en fait tant  Que le soudan en soit contant.
Ces mos oys̲, congié preïrent̲,  Et landemain se departirent.
A@ @u retour sont li messagier̲,  Qui ne finerent de nagier̲,  Tant qu'à Nimesson sont venu.
Terre ont pris̲,  si sont descendu̲,  Et monterent haut o@ @u palais  De la ville̲, qui n'est pas lais.
Quant li bons roys sceut leur venue̲,  Moult en desire la vehüe̲,  Pour l'amour de ceaus de Venise̲,  Qu'il ainme de bon cuer ‹et› prise.
Quant il furent en sa presence̲,  Grant honneur ‹et› grant reverence  Leur fist li roy ;  ‹et› vraiement  Moult se contindrent humblement̲,  Et de chief en chief li conterent  Comment vers le soudan alerent̲,  Et les requestes qu'il ont fait̲,  Et sa response ; ‹et› que de fait  Avoit tous les Crestiens pris̲,  Qui estoient en son pourpris̲,  C'est à dire en sa signourie.
Et sont en peril de leur vie̲,  Car tout à un cop les fist prendre̲,  Aprés la prise d'Alixandre.
Li roys dist qu'il s'en vengeroit  Et qu'en Surie envoieroit̲,  Car les navies ‹et› les galées  Sont a@ @u port toutes aprestées.
Quant li messagier l'entendirent  Moult humblement le requeïrent  Qu'il vosist laissier ceste armée̲,  Et qu'elle fust contremandée̲,  Car leur gent̲, qui sont arresté̲,  Seroient mort ‹et› tempesté  D@ @es Sarrasins̲, sans nul respit̲,  S'on leur faisoit aucun despit.
Et encor il li affermoient̲,  Et en verité̲, qu'il tenoient  D'aucunes d@ @es gens d@ @ou soudan  Qu'il ne li querroit de cest an  Chose qu'il peüst bonnement  Qu'il ne le feïst liement.
Et quant li bons roys les oy̲,  En son cuer moult se resjoy.
Si fist son amirail mander  Pour tout faire contremander.
Ce fist li roys à leur priere̲,  Car d'amour certeinne ‹et› entiere  Le commun de Venise amoit  Et ses bons amis les clamoit.
On avoit adont raportée  A@ @u gentil roy̲, pour verité̲,  Que li Sarrazin de Turquie̲,  Qui sont gent aperte ‹et› hardie  Avoient pluseurs galiotes̲,  Ce sont galées petiotes̲,  Pour aler le soudan servir.
Il fist son amiraut venir̲,  Et li dist :  Fait avons grant mise  En l'armée qui est sus mise.
Si seroit grant desouvenue  S'elle estoit gastée ‹et› perdue.
Pour certein avons oy dire  Que li Turquoys ont grant navire  Pour aler devers Babyloinne.
Montez en mer ;  ‹et›̲, sans essoinne̲,  Prenez gens hardis ‹et› seürs.
Et vous en alez sur les Turs.
Se leurs galyotes trouvez̲,  Gardez que si bien vous prouvez  Que riens à ardoir n'i demeure̲,  Et vitement leur courez seure̲,  Il seront tantost desconfis  Et mis à mort j'en suis tous fis.
Li amiraus n'atendi point̲,  Eins mist ses besongnes à point̲,  En mer monta.
Dieux le conduie̲,  Et à joie le raconduie !  Mais les galiotes trouva̲,  Et là telement se prouva  Qu'il les ardi toutes en poudre ;  Si=que li vens la terre en poudre  Et tous ceuls qui dedens estoient  Furent mort̲, s'il ne s'en fuioient.
Et pour ce que les juenes gens  Qui d'euls armer sont diligens̲,  Si tost qu'il ont la teste armée̲,  Chascuns cuide valoir Pompée  Et font plus qu'on ne leur commande̲,  S'il ne sont très bien en commande.
Près de là avoit un chastel  Qu'on tenoit pour fort ‹et› pour bel.
Ses noms ne doit estre celez̲,  Candelor estoit appellez.
Li amiraus̲, qui estoit là̲,  A tous ses campaignons parla  Et dist :  Seigneurs̲, la Dieu merci̲,  Venus somes d'outre mer cy ;  Notres sires nous a conduit̲,  Et donné son seür conduit.
Si croy qu'adès nous conduira̲,  Puis qu'à li servir nous duria̲,  Alons en droit à Candelour̲,  Pour conquerre pris ‹et› honnour ;  Alons̲,  car je tien fermement  Que nous l'arons legierement.
Sans plus plaidier ont retournés  Et leurs visages ‹et› leurs nés.
Tant nagierent ‹et› tant feïrent  Que près de Candelor venirent.
A la terre sont descendu̲,  N'à riens qui soit n'ont entendu  Fors à Candelor assaillier  Car il n'i cuident pas faillir.
La barbacanne ont de prinsaut  Gaaingnie̲, ‹et› d@ @ou premier assaut ;  Et puis le chatel assaillirent.
Mais vraiement il y faillirent̲,  Car fors fu ‹et› bien deffendus.
Si ne fu ne pris ne rendus ;  Eins disoient en leur deffense :   Moult remaint de ce que fols pense.
Si=que de l'assaut se partirent̲,  Et en leurs nés se retreïrent ;  Et sans perdre sont retournez  A@ @u lieu dont il furent tournez.
Et quant li gentis roys le sot̲,  Il ne fist mie comme sot̲,  Eins loa Dieu devotement  Et sa douce mere ensement ;  Et fist faire processions̲,  Veus̲, promesses̲, oblations̲,  A la gloire de Dieu toudis  Et de la court de paradis.
L'armée est a@ @u port demourée  Toute preste ‹et› toute ordenée̲,  Pour partir quant li roys vorra̲,  Et quant son milleur point verra.
Et li messagier là estoient̲,  Qui aveques le roys traitoient  De par leur commun de Venise  Et de par le soudan̲, que prise  Fust une journée d'acort ;  Car riens n'i valoit le descort̲,  Et que li soudans le desire  Plus assez qu'il ne vuelent dire.
Li roys leur respondi briefment :   Signeurs̲, je say certeinnement  Que vous desirez bonne pais ;  Et en verité je si fais̲,  Sauf m'onneur ‹et› mon heritage.
Mais trop seroit chose sauvage̲,  De traitier à vous qui n'avez  Point de pooir̲, bien le savez.
Et̲, sans doubte̲, se je veoie  Gens de par lui̲, je traiteroie ;  Et mieus vorroie par amour  Avoir le mien que par rigour.
Je ne voy ci autre traitié  Ne de guerre̲, ne d'amitié.
Quant li messagier l'entendirent  Il s'inclinerent  ‹et› preïrent  Congié d@ @ou roy̲,  puis s'en tournerent  Vers le soudan  ‹et› li conterent̲,  Sagement ‹et› par bel arroy̲,  Toute l'entencion d@ @ou roy.
Li soudans en ot moult grant joie ;  Si leur dist :  Seigneurs̲, je vorroie  Que obliez fussent tous meffais̲,  Et qu'aucuns bons traitiés fust fais  Ou bons acors̲,  c'est mes consaus.
Adont manda ij· amiraus̲,  Les plus notables de sa court ;  Si leur dist :  Signeurs̲, brief ‹et› court  Il couvient qu'en Chypre en alez.
Trente Sarrazins appellez  Tels com vous les vorrez eslire̲,  D@ @es plus sages de mon empire̲,  Que vous enmenres avec vous̲,  Et serez souvereins de tous.
A@ @u roy direz que mon desir  Est d'avoir pais̲, que moult desir.
Traitiez le mieus que vous porrez̲,  Selonc ce que de li orrez.
Avoir ‹et› pooir leur donna̲,  Et le seurplus bien ordonna  Son conseil qui bien le sceut faire.
Atant se partirent d@ @ou Quaire.
Tant ont erré par leurs journeés  En terre̲, en mer ‹et› en galées̲,  Qu'il sont à Nimesson venu.
Encor ne leur est avenu  Empeschement ne destourbier  Et aussi tuit li messagier  De Venise avec eaus estoient̲,  Sans partir̲,  ‹et› les conduisoient.
Les ij· amiraus descendirent  D@ @es galées̲,  puis se vestirent  Et s'aournerent richement̲,  Et tuit li autre gentement ;  De dras de soie se parerent̲,  Et puis haut e@ @u palais monterent.
Li roys leur fist moult bonne chiere ;  Là parlerent de la matiere  Pour=quoy li soudans les envoie̲,  Moult longuement.
Que vous diroie ?  Longuement ont parlementé̲,  Chascuns disoit sa volenté.
Finablement li roys leur dit :   Seigneurs̲, entendez à mon dit.
Li soudans tient mon heritage̲,  De tous Crestiens prent treuage̲,  N'est homs qui en son païs voise  Qu'il ne vive en peinne ‹et› en noise.
Toute marchandise est perdue ;  A Crestien n'i ha foy tenue.
Il a pris les Veniciens  Et tous les autres Crestiens  Qui estoiens en son païs̲,  Dont forment sommes esbahis.
N'est Crestien̲, tant ait vasselage̲,  S'il va en saint pelerinage  D@ @ou sepulcre̲, qu'il ne reçonne  Ou occie̲, s'il ne li donne.
Dont li vient ceste auctorité̲,  Qu'il nous tient en si grant vilté ?  Doit il avoir seur nous maistrie̲,  Avantage ne signourie ?  En tous cas nostre foy despite̲,  E@ @u monde n'a si bon hermite  Qui ne se deüst mieus offrir  A mort que tel chose souffrir.
A tous Crestiens fait injure̲,  Contre Dieu ‹et› contre droiture.
Li mundes doit estre communs̲,  Et li soudans en fait comme uns.
Sires̲, qui trop fierement regne̲,  Cuide il qu'il ne soit que son regne ?  Faites ces choses reparer̲,  Car li pueples pas comparer  Ne doit̲, par droit̲, sa couvoitise  Qui maint cuer esprent ‹et› atise̲,  Car li pueples assez à faire ha    Einsi li roys leur declaira  Et dist toute s'entencion̲,  Clerement ‹et› sans finction̲,  Et si leur fist pluseurs demandes  Moiennes̲, petites ‹et› grandes  Que je n'ay pas encor escript̲,  Car trop lonc en seroit l'escript.
Quant il ot finé sa parole̲,  Clerement ‹et› sans parabole̲,  Li messagier ont respondu :   Sire̲, bien avons entendu  Ce qu'il vous a pleü à dire̲,  Où riens ne volons contredire̲,  Car bien ‹et› bel ‹et› sagement  Avez parlé ‹et› clerement.
Mais nous n'avons mie puissance  De parfaire aucune ordenance  De l'eritage ‹et› d@ @ou treü̲,  Dont à parler vous a pleü ;  Si=que̲, sire̲, nous vous prions  Très humblement̲, ‹et› supplions  Que vous prenes aucuns d@ @es vostres̲,  Que nous menrons avec les nostres̲,  Seürement̲, jusques a@ @u Quaire ;  Et qu'il soient de tel affaire  Qu'il sachent moustrer vostre entente̲,  Et la passée ‹et› la presente̲,  A@ @u soudan̲,  ‹et› nous esperons  Que si courtois le trouverons  Que nous cherrons en bon acort.
Li roy respondi :  Je l'acort.
Courtoisement leur ottria̲,  Et puis moult bien les festia̲,  Et fist jouster en leur presence  Ses chevaliers maint cop de lance.
Li Sarrazin se mervilloient  Coment il ne s'entretuoient ;  Car il sont d@ @ou gieu desapris̲,  Pour ce qu'il ne l'ont pas apris.
Li gentils roys̲, qui riens n'oublie̲,  Avoit en sa chevalerie  Un tres bon clerc̲, maistre en decrez̲,  Qui estoit sages ‹et› discrez.
Il le manda ;  si li commande  Qu'il escoute bien ‹et› entende.
Il li dist :  Aler vous couvient  Par devers le soudan qui tient̲,  Nostre hiretage ‹et› nostre terre ;  Et pour ce avons nous à lui guerre.
De tous Crestiens prent truage̲,  Et pluseurs tient en grant servage.
Si ferez une instruction  De toute nostre entention̲,  La=quele nous deviserons  Mot à mot̲,  ‹et› y metterons  Tout ce que vous devez querir  Et en nostre non requerir̲,  Par quoy vous en soiez certains.
Mais ne dites ne plus ne mains  En nostre non̲, ne de par nous̲,  Seur peinne de nostre courrous.
Vous estes sages ‹et› legiers ;  Si yrez avec ces messagiers̲,  Qui droit a@ @u soudans vous menront  Seürement ‹et› ramenront.
Li clers fist son commandement  Volentiers ‹et› diligemment̲,  Et moult liez fu de ceste alée̲,  Pour voir le Quaire ‹et› la contrée.
Et quant l'instruction fu faite̲,  Li roys̲, qui ne pense ne gaite  Fors à ses annemis destruire̲,  Fist beccuit ‹et› vitaille cuire ;  S'en fist leur galée garnir  Largement jusqu'a@ @u revenir.
Li Sarrazin è@ @s nés monterent  Et le clerc avec eaus menerent.
Tant ont vogué̲, tant ont erré  Par mer ‹et› par chemin ferré  O le clerc̲, qui a non Anthoinne̲,  Qu'il sont venus en Babiloinne̲,  Où li soudans les atendoit.
Quant il les sot̲, pour eaus mandoit̲,  Si=que le clerc à li menerent  D@ @ou bon roy̲,  ‹et› moult l'onnourerent.
Li clers li fist la reverence.
Et li soudans̲, selonc s'enfance̲,  Le reçut gracieusement.
Là parlerent moult longuement  D@ @ou roy de Chypre ‹et› de ses fais ;  Comment il est bons ‹et› parfais.
Quant il orent assez rusé̲,  Li clers li a tout exposé  L'entencion de son signour  Si bien̲, si bel̲, si à s'onnour  Et en tous cas si proprement  Qu'on ne porroit mieux nullement.
Quant il ot sa legation  Dit ‹et› fait sa conclusion̲,  Li soudans fort merencolie  Et ses consauls d'autre partie  Ad ce que li roys leur demande.
Mais trop est long de sa demande̲,  Car̲, pour parler ne pour rouver̲,  Ne pot li clers acort trouver ;  Eins se departi sans acort̲,  Et s'en revint tout droit a@ @u port  De Nimesson̲, où il trouva  Le roy qui encor se leva̲,  Car il estoit assez matin.
Li clers li dist en son latin  Tout ce qu'il a trouvé de fait̲,  Et que briefment il n'a riens fait̲,  Et qu'il ne trueve acort ne voie  De pais̲, dont parler vueille ou doie.
Quant fait ot sa relation̲,  A@ @u roy bailla l'instruction  Et dist qu'il ne la perde point̲,  Qu'encor porra venir à point.
Li gentils roys prist à sousrire̲,  Quant il l'oy  ‹et› dist :  Biau sire̲,  Encor venra telle saison  Qu'il nous fera toute raison̲,  S'il plaist à Dieu̲, mon creatour̲,  En qui sont tres@ @tuit mi retour̲,  Et en qui j'ay fiance pleinne̲,  Ou je seray mors en la peinne.
Tantost fist son conseil mander  Pour savoir ‹et› pour demander  Comment il se doit maintenir̲,  Puis qu'il ne puet à pais venir.
Si=que longuement consilla̲,  Et trouvé en son conseil a  Qu'il face une très grosse armée̲,  Et qu'il mande par la contrée  Ses subgés ‹et› ses bons amis  Pour destruire ses anemis.
L'armée ordena li bons roys  De c· voiles ‹et› xxiij·  Et quant elle fu toute preste̲,  Il ot si grant mal en sa teste  Que par tout le corps se doloit.
Et ainsi̲, com partir voloit̲,  Li prist une grant maladie̲,  Qui si le contraint ‹et› maistrie  Que tout son fait fu depecié  A ceste fois ‹et› empeeschié.
Moult fu malades longuement  Li gentis roys̲, ‹et› tellement  Que li temps d'iver seur lui vint̲,  Si=que sejourner li couvint.
Mais Dieux̲, qui de ses amis pense̲,  Fist qu'il fu en convalescence.
Et si tost qu'il se pot armer̲,  Apparillier fist seur la mer  Tres grant navige ‹et› mervilleus.
Et s'estoit li temps perilleus̲,  Et trop plus qu'autre fois divers̲,  Pour ce qu'il estoit grans yvers.
Quant il ot fait son appareil̲,  Tel qu'onques mais ne fist pareil̲,  Fors à la prise d'Alixandre̲,  Li gentils roys̲, sans plus atendre̲,  Qui mort ne peril ne doubta̲,  Dedens sa galée monta̲,  Et toute sa gent avec li.
Mais homme n'i avoit que li  Qui sceust rien de sa pensée̲,  Ne quel part seroit son alée.
Et quant il fu bien eslongiez̲,  Grant paour ot d'estre plungiez̲,  Qu'en la mer qui est noire ‹et› brune  Leva une si grant fortune  Qu'onques homs si grande ne vit.
Or oiez comme il se chevit.
Li roys fu v· jours ‹et› v· nuis  En tels anuis̲, en tels peris  Qu'onques il ne pot aprochier  Terre̲, ne greve̲, ne rochier  De ses anemis nullement.
Et si tres perilleusement  Estoit jour ‹et› nuit̲, sans cesser̲,  Que homme ne l'porroit penser.
Car par la grant force d@ @ou vent̲,  Li gentils roys cuidoit souvent  Que sa galée fust plungie̲,  Et aussi toute sa maisnie.
Et quant en son païs revint  Li bons roys̲, si foibles devint  Pour ce qu'il ne pooit mengier  Et s'avoit souffert le dangier  De la mer ;  ‹et› sa maladie  N'estoit pas encor bien garie  Parfaitement̲,  que sans mentir  Il ne se pooit soustenir.
Si demoura dedens sa chambre  Presques tout le mois de novembre̲,  Tant qu'il fu de tous poins garis  Et ses maus curés ‹et› taris.
Si ne metoit mie s'entente  En chiens̲, n'oisiaus̲, n'en dame gente̲,  Fors en ses anemis grever.
Là vuet il mettre ‹et› esprouver  Cuer̲, corps̲, vigour̲, vie ‹et› puissance̲,  Sons tans ‹et› toute sa chevance.
On vit bien sa grant volenté ;  Car si tost comme il ot santé̲,  L'armée qui estoit deffaite  Fu dedens xv· jours refaite̲,  Mieux ‹et› plus efforciement  Que devant̲, si ne say comment.
Li soudans en oy nouvelle̲,  Un sien amiraut en appelle̲,  Qui moult estoit de li privez̲,  Et li a dit :  Vous ne savez̲,  Li roy de Chypre vuet venir  Seur nous ;  plus ne s'en puet tenir.
Toute sa gent a mis ensamble̲,  Et nostre gent devant li tramble  Et fuit ;  certes il nous nuira  Tant̲, s'il puet̲, qu'il nous destruira.
Ottroions li ce qu'il demande̲,  Si que jamais ne nous offende ;  Car cils ne vit pas qui n'a pais.
Nous n'avons cure de ses plais̲,  De ces guerres̲, de ces riotes.
L'autrier ardi les galiotes  De Turquie̲,  ‹et› d'Alixandre  Mist les maistres portes en cendre  Et tua bien trois cens mil hommes.
Vraiement en grant peril sommes̲,  Et en doubte de perdre terre̲,  Se longuement dure la guerre.
Li amiraus li acorda  Tout ce qu'il dit ‹et› recorda.
Tantost li consaus fu mandez̲,  Li soudans dist :  Or m'entendez̲,  Signeurs̲,  j'ay grant fiance en vous̲,  Car vous estes mes hommes tous.
Tout ce qu'avoit dit leur compta̲,  Et chascuns moult bien le nota ;  Et dit chascuns que par sa loy  Bon est d'envoier vers le roy.
Il avoit là ij· amiraus̲,  Qu'il tenoit pour bons ‹et› loiaus̲,  L'un̲, le plus grant de son hosté̲,  Et l'autre y avoit ja esté.
Et si fist mander un cadis̲,  Moult sage homme en fais ‹et› en dis ;  Cadis̲, c'est un clerc en leur loy̲,  Autrement appeller ne l'oy.
Si leur fist procuration  A grant deliberation̲,  Selonc la loy̲, pour ottrier̲,  Pour jurer̲, pour ratefier  Et pour promettre qu'il feroit  Tout ce que acordé seroit.
Si=qu'en Chypre les envoia ;  Mout leur dist  ‹et› moult leur pria  Qu'en toutes manieres s'acordent ;  Car s'il font pais̲, pas ne se tordent.
Li amiral ont pris congié̲,  Qui n'ont pas dormi ne songié̲,  Einsois faut que chascuns entende  Ad ce que leurs sires commande.
Quarante Sarrasins ont pris̲,  Honnourables ‹et› bien apris̲,  Si qu'avec eaus les ont mené.
Quant il furent bien ordené̲,  Le landemain se departirent̲,  Si tost comme le jour veïrent.
S'il est qui fait̲, il est qui dist.
Li roys le sot ;  pour ce deffist  Son armée̲,  ‹et› desassambla  Sa gent qu'à grant peine assambla.
Les ij· amiraus n'ont finé  D'aler̲,  eins ont tant cheminé  Qu'en Chypre a@ @u port sont descendu.
On ne lor a pas deffendu̲,  Car li roys les fist recevoir̲,  Et tres bien en fist son devoir̲,  Pour ce qu'il savoit grant partie  D@ @ou fait de leur messagerie̲,  Et la puissance qu'il avoient̲,  Et pour=quoy devers lui venoient.
Les amiraus devers le roy  Alerent en moult riche arroy.
Quant il furent en sa presence̲,  Moult li firent grant reverence ;  Et li roys tel chiere leur fist̲,  Qu'à chascun d'eaus tres bien souffist.
Il dirent leur legation̲,  Et d@ @ou soudan l'oppinion̲,  Et commencierent à traitier.
Li uns d'eaus dist que sans gaitier  Traitassent amiablement̲,  Pour pais avoir ‹et› pleinnement.
Moult longuement parlementerent̲,  Et finablement s'acorderent.
Li amiraut ont acordé̲,  Ottroié̲, promis ‹et› juré̲,  Comme procureur d@ @ou soudan ;  Chascuns mist le doy à son dan̲,  Si comme leur guise le donne̲,  Qu'a@ @u soudan̲, en propre personne̲,  Feront l'acort ratefier̲,  Jurer̲, tenir ‹et› ottrier.
Et li roys plus ne demandoit̲,  Car il a tout ce où il tendoit̲,  Ou a@ @u mains la plus grant partie.
Et c'est raison̲, que je vous die̲,  Que le traitié fu profitables  Pour le roy ‹et› tres honnourables.
Ce fait̲, uns ermins d'Ermenie̲,  Devant toute la compaignie̲,  Vint a@ @u roy̲, le traitié pendant̲,  Et li dist :  Bons roys entendant̲,  Ne te feray nulle mensonge̲,  Et ço que diray n'est pas songe.
Le grant Caraman de Turquie̲,  Qui est un Turc que Dieux maudie̲,  A ton chastel de Courc assis.
Tous ceuls qu'il trueve sont occis̲,  Bien a xlv· mil Turs ;  Si qu'il n'y a portes ne murs  Dont on puist issir ne descendre̲,  S'on ne vuet morir sans attendre ;  Ta gent sont dedens assegié.
Si sui venus ci sans congié :  Tel mestier ont de ton secours̲,  Que mort sont̲, se ne les secours.
Quant li roys oy le message̲,  On perçut bien à son visage  Et à la chiere qu'il faisoit  Que li sieges li desplaisoit.
Tantost le prince en appella̲,  Un sien frere qui estoit là̲,  Et li dist :  Frere̲, vous irez ;  Gardez que bien vous atirez.
Ci ne valent souspris ne larmes :  Vous penrez vj·‹c› hommes d'armes̲,  Qui seront de tres bonne estofe.
N'y a celui que je n'estofe̲,  Si bien qu'il n'i faudra laniere ;  Tuit serez dessous ma baniere.
Partez vous demain sans demeure̲,  Car il convient que je demeure  Pour parfaire tout le traitié  Que nous avons yci traitié ;  Et se convient que je delivre  Ces ij· amiraus à delivre.
Si vous vueil dire ‹et› devisier  A@ @u mieus que j'y saray viser  Comment li chastiaus est assis  De Courc̲, qui est grans ‹et› massis̲,  De tours̲, de creniaus ‹et› de murs̲,  Qui sont haus̲, fermes ‹et› seürs.
Courc siet en païs d'Ermenie̲,  Et s'est assis par tel maistrie  Que la mer li bat a@ @u gyron̲,  Et non mie tout environ.
Devant la porte a une place̲,  Qui tient ij· archies d'espace ;  Et puis une haute montaingne  Qui est mout rote ‹et› moult grisaingne.
Et se n'i a que trois entrées̲,  Qui sont rotes ‹et› si po lées  Qu'il n'i puet monter nullement  C'un homme ou ij· tant seulement.
Jadis y ot une cité  Qui fu de grant auctorité ;  Mais elle est toute confondue̲,  Destruite à terre ‹et› abatue.
Et devant Courc a une yslette̲,  Où jadis ot une villette.
L'isle est apellée Colcos̲,  Et c'est li lieus̲, bien dire l'os̲,  Où enciennement Jason  Conquist la dorée toison.
Or revenray à mon propos.
Li grans Caramans ‹et› ses os  Sus la montaingne estoit logiez.
Deux engines y avoit dreciez  Qui toudis jour ‹et› nuit getoitent  E@ @u chastel̲, ‹et› tout le gastoient.
Il y avoit un capiteinne  Qui vj· fois en une semainne  Envoia par devers le roy  Pour li moustrer le grant desroy̲,  Le despit ‹et› le grant damage  Qu'on faisoit en son heritage ;  Et que tenir ne se povoit̲,  Se secours ne li envoioit.
Li roys qui ja bien le savoit  Son commandement fait avoit  A@ @u noble prince d'Entioche̲,  Qui est fors com chastiaus sus roche̲,  En batailles fermes̲, seürs̲,  Sages̲, avisiez ‹et› meürs̲,  Dous a@ @us gens d'armes ‹et› humains̲,  Et s'estoit ses freres germains̲,  Engendrez de pere ‹et› de mere.
Et monsigneur Jaque̲, son frere̲,  Fu avec li à ceste emprise.
Or vueil deviser la devise  Comment li bons roys ordonna̲,  Qui là moult de son or donna.
A@ @u prince bailla vj· galées̲,  Bien garnies̲, bien estofées.
Li princes avoit la premiere̲,  Qui estoit aperte ‹et› legiere̲,  Si que c'estoit uns drois souhais.
Là fu li contes de Rohais ;  Et s'estoit jour ‹et› nuit o ly  Messires Simons Thynoly  Et maint autre de son païs̲,  Dont il n'estoit mie haïs.
Le tricoplier ot la seconde̲,  Qui legierement flote en l'onde  De la mer.
Bien estoit garnie̲,  Et s'avoit en sa compaingnie  Monsigneur Jehan Guibelin  Qui est attrais de noble lin ;  Et monsigneur Jaque Petit̲,  Qui Sarrazins ainme petit ;  Et bien leur a moustré̲, sans faille̲,  A son espée qui bien taille ;  Et messires Robers li Rous̲,  Uns bons chevaliers ;  ‹et› si vous  M'en volez plus avant enquerre̲,  Plus n'en say ;  nez fu d'Engleterre.
Après messires Jehans Pastés̲,  Uns chevaliers qui s'est hastés  D'entrer en la maison d'onneur ;  Car bien scevent grant ‹et› meneur  Qu'il a toudis quis dès s'enfance  Pris̲, honneur̲, armes ‹et› vaillance ;  Et tant a fait que receüs  Est e@ @u nombre d@ @es esleüs̲,  Car son grant bien bon le parfait  De cuer̲, de pensée ‹et› de fait ;  Et monsigneur Guy le Baveus̲,  Qui n'est mie de li mains preus.
Ces ij·̲, sus haute mer salée̲,  Avoient la tierce galée.
Ces ij· a@ @u roy firent depry̲,  Que monsigneur Jehan Monstry  Leur baillast pour leur souverain.
Mais li bons roys̲, par saint Verain̲,  Dist qu'il leur voloit bien baillier̲,  Pour leur galée avitailler̲,  Et que là seroit leur compains  Et non mie leur souverains.
Là ot maint chevalier estrange̲,  Digne d'onneur ‹et› de loange̲,  De mainte estrange region̲,  Dont je vous feray mention.
D@ @es François especiaument  Vous parleray premierement ;  Car avec ces ij· se tenoient̲,  Pour ce que de leur langue estoient.
En la galée dont je vous conte̲,  Vingt cinq chevaliers par conte  Avoit̲, que tous vous nommeray ;  Ne jà ne vous en mentyray̲,  Eins les nommeray tout premiers̲,  Et puis apres les escuiers :  Messires Foulquaus d'Achiach̲,  Qui n'est pas long de Berjerach̲,  Dont longuement me suis teüs  Estoit là̲,  ‹et› fu esleüs  De tous à porter la baniere  De Nostre Dame toute entiere.
Et certes il est vrais François ;  Je le puis bien dire̲,  qu'ençois  Volt deguerpir toute sa terre  Qu'estre homme d@ @ou roy d'Engleterre̲,  N'à son fils̲, le duc de Guienne̲,  Quant la duchée fu premiers sienne.
Deux fois en champ s'est combatus̲,  Sans estre vaincus n'abatus ;  Et en bataille plus de xxx·̲,  Voire certes plus de quarante̲,  De grans proesses a fait maintes.
Nés est de l'eveschié de Saintes.
Là fu li sires de Clervaus̲,  Messires Guillaumes de Saus̲,  Messire Oisellet d@ @ou Fay̲,  Messire Jaque de Mailly̲,  Et le signeur de Nantoullet  Qui est cointe ‹et› appertelet ;  Renaus ‹et› Robers li Baveus̲,  Qui sont cousin germain tous deus̲,  Et enfant de monseigneur Guy ;  Messires Giles de Poissy̲,  Et de Bouviller Joudouin̲,  Et le signeur de Saint Martin̲,  Messires Gobers de la Bove̲,  Qui moult volentiers dance ‹et› jove  Aveques dames ‹et› pucelles̲,  Quant elles sont cointes ‹et› belles ;  Et monseigneur Vautier de Lor̲,  Qui ne fait pas trop grant tresor ;  Messires Jehans de Lornis ;  Et si estoit̲, ce m'est avis  Uns chevaliers qu'est sans reproche̲,  C'est messire Hervé le Coche ;  Messires Raus de Chenevieres̲,  Et messires Jehans de Vendieres ;  Messires Philippe d'Omont̲,  Et Saquet de Blaru qui mont  Desire honneur ‹et› pris avoir̲,  Trop plus les ainme qu'autre avoir ;  Messire Pierre de Gresille̲,  Qui het le temps̲, quant il gresille ;  Jehans de Saus̲, Robert Ballida ;  Ces ij· furent chevalier là̲,  Et pluseurs autres Chypriens̲,  Genevois ‹et› Venitiens̲,  Qui estoient vaillans ‹et› bons̲,  Dont je ne say nommer les nons.
Or vueil les escuiers nommer̲,  Qui là monterent seur la mer  En la galée dont je di :  Premiers Mansars de Rosigny̲,  Qui a@ @u siege fu si vaillans  Qu'on le tint pour d@ @es mieus faisans.
Morir le fit ses vasselages  Dont ce fu pités ‹et› damages ;  Jehans de Reins a@ @u cuer hardi  Et puis Raulins de Handressi ;  Après le bastart de Corbon̲,  Bonau de Bon̲, Baudri de Bon̲,  Sont ij· frere̲,  ‹et› furent a@ @u siege̲,  Et sont de l'eveschié de Liege ;  Jehan de Contes̲, Robesson Bonne̲,  Qui grans cops de l'espée donne.
Et si ne vueil pas oublier  Le bon Jehan de Bouviller  Que j'aim̲, n'Endruet de Braibant̲,  Sans orgueil nul ‹et› sans bobant.
Deux très bons escuiers de Flandres̲,  Qui ne sont pas d@ @es autres mendres  En hardement ‹et› en bonté :  C'est Lambequin de le Conté ;  L'autre a nom Hostes Boutellin̲,  Qui het tant la gent Apollin  Que ij·‹c› en a mis à mort̲,  Dont je n'ay pité ne remort ;  Et Hervey de Lamenevain̲,  Un bon escuier de la main̲,  Y fu̲,  ‹et› s'ot en sa compaigne  Dix bons escuiers de Bretaingne̲,  Qui tuit sont à bien faire entais̲,  Ne say leurs noms̲,  pour ce m'en tais̲,  De Chypre ‹et› d'autre region  Dont je ne fais pas mention.
La quarte galée conduit̲,  A grant joie ‹et› à grant déduit̲,  Uns chevaliers de grant renon ;  Florimont de Lesparre a non.
Nez est d@ @ou païs de Gascongne̲,  Si com la langue le tesmongne ;  De Lesparre est sires clamez.
Mais il fu repris ‹et› blasmés  D'une escarmuche que là fist̲,  Qui ne fu pas de grant profit̲,  Comment qu'il le feïst pour bien  Et pour vaillance̲, on le scet bien̲,  Si com ci après le sarez  Quant bien leü ce livre arez.
Là ot iij· chevaliers estranges :  Monsigneur Bertran de Benanges̲,  Qu'on tenoit pour bon chevalier̲,  Cointe̲, apert̲, courtois ‹et› legier ;  Qui ainme honneur ‹et› het debas̲,  Oncle d@ @ou captal est de Bas ;  Monsigneur Jehan de Rochefort̲,  Qui est Bretons ‹et› tire fort  A haute honneur ‹et› soir ‹et› main ;  Monsigneur Jehan de Sovain̲,  Qui est Engevins̲,  là estoient̲,  Et nuit ‹et› jour se compaingnoient ;  Thiebaut d@ @ou Pont ‹et› maint preudomme  Estoient là̲, que pas ne nomme.
La v‹e› avoit Cordeliers  De Puignon qui est chevaliers  Bons ‹et› hardis̲, vaillans̲, adrois̲,  Sages̲, courtois en tous endrois.
Et s'ot bonne chevalerie  De la duché de Normendie̲,  Car le signeur de Baqueville  Et le signeur d'Estouteville̲,  Qui est drois sires de Torcy̲,  Et le très bon seneschal qui  Het ‹et› fuit toutes maises langues ;  Aussi le signeur de Bellangues̲,  Signeur de Vimes en Vimeu̲,  Comme sage̲, vaillant ‹et› preu̲,  Messires Jehan de Caieu̲,  Qui moult bien y tenoit son lieu̲,  Y furent ‹et› mains compaingnons  Dont je ne say nommer les noms.
Messires Bremons de la Vote  Ot la siste̲, qui par mer flote  Plus legierement c'une aloe  Ne vole̲, dont chascuns la loe.
Garnie estoit de bonnes gens̲,  Qui sont songneus ‹et› diligens  De serchier la mer ‹et› la terre  Pour avoir honneur ‹et› acquerre.
Il y avoit un sien cousin  Que bien congnoissent Sarrasin  A@ @us grans cops qu'il leur donne ‹et› baille  De son espée qui bien taille̲,  Moult leur fait peinnes ‹et› martyres̲,  C'est de la Vote li drois sires.
Et si avoit d@ @ou Dauphinal  Un chevalier sage ‹et› loial̲,  C'est li sires de Chassenages.
Et vraiement ses vasselages  N'est pas oubliez ne teüs̲,  Eins est souvent ramenteüs̲,  Car chascuns l'aimme ‹et› loe ‹et› prise  Qui scet son fait ‹et› son emprise ;  Et li signeur de Monbouchier  Que li Dieux d'armes a moult chier ;  De Jaucourt messire Phelippes̲,  Qui ne prise mie ij· pipes  Le Caraman ne sa puissance̲,  Et messire Amé de Coutance̲,  Qui prise encor meins son orgueil ;  Messire Hues de Vernueil  Et le signeur de Flavigny  Furent là̲, ‹et› Rabette aussy̲,  Et Tribouillart de Tribouville ;  Et un chevalier de Sezille ;  Et pluseurs autres dont ne say  Les noms̲, si que je m'en tairay.
E@ @s vj· galées̲, dont je vous conte̲,  Six cens hommes d'armes par conte  Estoient apers ‹et› legiers̲,  Et environ trois cens archiers.
Mais le prince ‹et› le tricoplier  Florimont ‹et› Le Cordelier  Ne feïrent pas lonc sejour̲,  Eins partirent tout en un jour.
Ne furent en ville n'en bourc  Jusqu'à tant qu'il vinrent à Courc.
Messire Bremons ‹et› Monstry  Un jour feïrent de detry  En Chypre̲, que un jour demourerent ;  Et tantost après eaus alerent.
Les iiij· galées s'en vont  Et li maronnier qui ens sont  Tant ont à mer estrivé  Que tuit sont à Courc arrivé̲,  Par un dimanche bien matin.
Et vraiement li Sarrazin̲,  Qui dessus la montaingne estoient  Logié̲, bien venir les veoient.
Et̲, si tost comme il les veïrent̲,  De la montaingne descendirent̲,  Non pas tuit̲, mais une partie̲,  Pour faire a@ @us nos une envaye.
Entre la montaingne ‹et› la ville  Estoit la gent pleine de guile.
Et les nostres̲, en grant couvine̲,  Descendirent de la marine̲,  En Courc entrerent par la porte̲,  Qui estoit bonne ‹et› belle ‹et› forte.
Quant il furent tuit descendu̲,  Longuement n'ont pas atendu ;  Einsois issirent tuit à plain  Par la porte devers le plain.
Le prince ‹et› sa gent s'arresterent̲,  Pres d@ @ou chastel̲,  ‹et› s'ordonnerent  Bien ‹et› bel ‹et› par grant avis̲,  Car il veïrent vis à vis  Les annemis Dieu qui traioient  De toutes pars̲, quan@ @qu'il pooient.
Mais li princes n'ot pas conseil  De lui combatre̲,  car à l'ueil  Voit ceuls qui les doivent secourre̲,  Pour ce ne leur volt pas sus courre ;  Et s'atendoit les ij· galees  Qui darrier furent demourées̲,  Où milleurs gens avoir devoit̲,  Et plus qu'avec lui n'en avoit.
Entre lui ‹et› les annemis̲,  Qui seur le plain s'estoient mis̲,  N'avoit point ne fossé̲, ne barre̲,  Si que li sires de Lesparre  S'avança ‹et› leur couri seure.
Mais ne fu pas à la bonne heure̲,  Qu'il ‹et› sa gent furent blecié  Et villainnement rachacié ;  De trait fu bleciez en la main̲,  Et messire Jehans Sovain  Y fu bleciés par=mi le pié  D'une sajette ou d'un espié.
Thiebaus d@ @ou Pont fu presques pris ;  Mais uns escuiers de haut pris  Le deffendi moult vaillamment ;  Là le secouri vitement  Messire Jehan de Rochefort̲,  Qui li fist aide ‹et› confort ;  Et le bon signeur de Benanges̲,  Et pluseur compaingnons estranges̲,  Li aidierent tant qu'il revint ;  Mais il en tua plus de xx·  En leur bataille.
Et e@ @u chastel  Se retreïrent bien ‹et› bel̲,  Com gent sage ‹et› bien ordenée.
Plus n'i ot fait ceste journée.
Le diemanche dont je vous chant̲,  Einsi comme à soleil couchant̲,  Arriva Monstry ‹et› ses gens.
Là fu li bons messire Jehans Pastez̲, li vaillans ‹et› li preus̲,  Et messire Guys li Baveus̲,  Avec très bonne compaingnie  De chevaliers ‹et› d'escuirie̲,  Preus̲, vaillans ‹et› d'election̲,  Dont je vous ay fait mention.
Quant e@ @u chastel furent retrait  Tout belement ‹et› tout atrait ;  Et li Sarrazin ensement  S'estoient tout premierement  Mis de la plainne en la montaingne ;  Honte ‹et› mescheance leur veigne̲,  Car ce sont gent qui trop nous héent̲,  Et qui à nous destruire béent !  Tous les chevaliers a mandé  Le prince̲,  ‹et› leur a demandé  Conseil de ce que faire doit̲,  Car ses anemis à l'ueil voit  Qui sont logiez en forte place ;  Si qu'il est bien raison qu'il face  Par leur conseil ce qu'il doit faire  Contre la gent de put affaire.
Messire Guis a entendu  Le prince ;  si a respondu  Sagement̲, sans faire demeure :   Sire̲, il est tard ;  si n'est pas heure  De conseillier̲, à dire voir̲,  N'encor ne poons nous savoir  Leurs alées ne leurs venues̲,  Leurs entrées ne leurs issues̲,  Si=que demain nous les sarons  Et seur ce nous conseillerons.
Et si porra bien avenir  Que vous verrez Bremont venir ;  S'il vient̲, vous en serez plus fors.
Chascuns respont :  C'est nos acors.
Après Messire Jehans Pastez  Li dist :  Sire̲, ne vous hastés̲,  Car mauvaise haste n'est preus̲,  Et ce sera honneur ‹et› preus  De faire ce fait sagement̲,  Et nom pas trop hastivement.
Nous sommes en l'eure venu̲,  Et tantost nous a couvenu  Yssir hors à moult petit fait.
Sages est qui par avis fait̲,  Et se messires Bremons vient̲,  Milleur conseil ne nous couvient ;  Car il est sages ‹et› soutils̲,  Loyaus̲, preudons̲, nobles̲, gentils̲,  Et sa gent hardis ‹et› vassaus  En batailles ‹et› en assaus.
Et s'oy dire̲, en Alemaingne̲,  A@ @u noble ‹et› bon roy de Behaingne̲,  C'uns sires doit en toute terre  Estre à son dessus de sa guerre.
Et à son dessous a@ @u tournoy.
Ne je ne voy chose encor n'oy  Que Bremont ne doiez atendre̲,  Et se pouvez moult bien entendre  A conseillier a@ @u matinet.
Li princes respondi :  Bien est.
Je lo que cils consaus se teingne̲,  Et que a@ @u matin chascuns reveingne.
Atant de là se departirent̲,  Et en pluseurs pars se partirent̲,  Car chascuns logier s'en ala̲,  Li uns sà ‹et› li autres là̲,  Li uns pis ‹et› li autres mieus̲,  Près d@ @ou chastel̲, en pluseurs lieus.
Li autre furent è@ @s galés̲,  Qui en mer furent aencrées̲,  Qu'a@ @u chastel pas tous ne pooient̲,  Pour les engins qui y getoient.
Le lundi matin se leverent  Et seur la place s'en alerent  Pour considerer les alées̲,  Les yssues ‹et› les entrées  D@ @es Sarrazins ;  car sans doubtance  Mout avoient là grant poissance.
Quant il orent bien tout veü̲,  Ymaginé ‹et› conceü  Leur maniere ‹et› leur logement̲,  Et leur estat tout clerement̲,  Longuement n'ont pas sejourné̲,  Eins sont a@ @u prince retourné̲,  Pour avoir conseils qu'on feroit̲,  Et s'à euls se combateroit.
Et einsi comme il conseilloient  En une chambre où il estoient̲,  Il oïrent une grant noise ;  N'i a celui qui ne se coise  Pour oïr que ce pooit estre.
Si ouvrirent une fenestre  Pour mieux veoir ‹et› plus à plain  S'il avoit nelui seur le plain.
Et envoierent seur la tour  Pour veoir le païs d'entour.
Si leur fu raporté ‹et› dit  Par un qui les congnut ‹et› vit  Aler en la place premiers̲,  Que c'estoient les maronniers  Monstry qui font une esquermuche  Et Monstry un sien vallet huche̲,  Et l'i envoie pour savoir  De l'esquermuche tout le voir.
Et tantost li a raporté  Et dit que c'estoit verité  Et que tuit s'effréent forment  Et s'arment tuit communement  Et sonnerent trompes̲, naquaires̲,  Et instrumens plus de x· paires.
Vous pouvez oïr leurs tabours :  Qui ne les oit̲, il est bien sours.
Et jà sont descendus aval  Pluseurs à piet ‹et› à cheval ;  Et li autre gardent le pas  Pour ytant qu'il ne vuelent pas  Que nuls puisse monter amont.
Messire Philippes d'Omont  Respondi :  Que vaus cils sermons ?  Partons nous  ‹et› si nous armons.
Si=que tuit en l'eure s'armerent  Et sus la place s'en alerent.
Et vraiement il s'ordenoient  Com gens qui leurs annemis voient.
Là vit Pastez ‹et› li Baveux  Et Monstry que c'estoient ceuls  Qui issoient de leur galée  Et faisoient la retournée̲,  Car li Sarrasin les chassoient̲,  Et la place perdu avoient.
Les ij· enfans  Monsigneur Gui Le Baveus y estoient̲, qui  Moult vaillament se combatoient  Et la place tenir cuidoient.
Mais il ne la porrent tenir̲,  Einsois les couvint revenir.
Et le Douin de Bouviller  Ne se faisoit mie celer̲,  Car fierement se combati̲,  Et plus de xx· en abati ;  Et ses freres ne se feint mie̲,  Eins li fait bonne compaingnie.
Quant il veïrent la maniere̲,  Il leverent une baniere  Et ordenerent leur bataille.
Chascuns l'espée qui bien taille  Tenoit en sa main toute nue.
Adont n'i ot ordre tenue̲,  Car tantost leur coururent seure  Si fierement̲, qu'en petit d'eure  La place qui estoit perdue  Leur fu tout quittement rendue̲,  Et les mirent̲, qui que s'en pleingne̲,  Jusques a@ @u piet de la montaingne  Et si près que li Sarrazin  Qui leur estoient dur voisin  Pooient geter pleinnement  Sur eaus̲, sans nul empeschement.
Là ot mainte teste copée̲,  Grant brait̲, grant bruit ‹et› grant huée̲,  Quant ceuls qui estoient dessus  Veirent leurs gens einsi confus̲,  Mors ‹et› bleciez ‹et› affolez  Et de Crestiens defoulez.
Ils lançoient pierres̲, caillos̲,  Mangonniaus̲, sajettes̲, garros  Plus dru que la noif ne la gresle  Ne chiet quant il nege ou il gresle.
Là furent blecié durement  Pastez̲, li Baveux ‹et› leur gent ;  Messires Guillaumes de Saus  Et Monstri̲, li bons amiraus̲,  De la Bove li bons Gobers̲,  Qui n'est pas à son avoir sers ;  Il fu bleciés e@ @u visage  Par hardement ‹et› vasselage̲,  Et tout de pierres ‹et› de trais.
Mais pour ce ne se sont retrais  Qu'il n'aient maintenu l'estour̲,  Tant qu'il ont victoire ‹et› honnour.
Mais il furent très bien batus̲,  Et pluseurs à terre abatus.
Le bon Mensart de Restgny  Ne doy je pas mettre en oubly̲,  Car il y fu bons ‹et› vaillans̲,  Et li uns d@ @es très bien faisans ;  Par=mi les jambes fu bleciez  En pluseurs lieus̲, bien le sachiez.
Et nompourquant ceste journée  Fu pour son honneur adjournée.
Les Sarrazins moult y perdirent  Et nostre gent se retreïrent  Tout bellement̲,  car bien savoient  Que le pas gaingnier ne pooient ;  Et sans doubte il estoit si fors  Que riens ne vausist leur effors.
Si se treïrent en la place ;  Mais adès avoient la face  Tournée vers les annemis  Tous ensamble̲, com bons amis ;  Car vraiement̲, tout en alant̲,  Retournoient en reculant̲,  Et en retournant relevoient  Les bleciez qui cheüs estoient.
Tant ont la montaingne estongné  Que d@ @ou chastel sont aprochié̲,  Et qu'il furent en=mi la pleinne.
Là reprent chascuns son alainne̲,  Car plus estoient eschaufé  Que s'a@ @u feu se fussent chaufé.
Là estoient  ‹et› là leur vint  Hommes d'armes environ vint̲,  Qui estoient fres ‹et› nouviaus̲,  D'armes leur plaisoit li reviaus̲,  Et s'estoient fors ‹et› corsus.
Si leur coururent encor sus̲,  Et vesci la cause pour=quoy.
Il veoient le grant desroy  D@ @es annemis Dieu qui traioient  A eaus̲, ‹et› pierres leur gettoient  Fort ‹et› dru ‹et› espessement  Et si très felonessement  Que ne le vous saroie dire.
Et si veoient le martyre  De ceuls qui estoient bleciez̲,  Dont c'estoit pitez ‹et› meschiez.
Et comment que bien blecié fussent  Et que reposer se dehussent̲,  Avec les autres s'en alerent̲,  N'onques pour ce ne sejournerent.
Là reommansa le hutin̲,  Plus grant que celui d@ @ou matin.
Mais nos gens si bien s'i prouerent  Que les Sarrazins rebouterent  Jusques a@ @u pié de la montaingne ;  Et la gent sauvage ‹et› griffaingne  D'en haut̲, trop plus fort qu'onques mais̲,  Leur getoient pierres de fais.
La fu mort̲, droit a@ @u piet d@ @u mont̲,  Messires Philippes d'Omont ;  Dont ce fu pitez ‹et› damages̲,  Car grans estoit ses vasselages.
Hardis estoit comme lyons̲,  N'onques ne fu veüz li homs  Qui onques en jour de sa vie  Li veïst faire villonnie.
Et là fu bleciez si forment  Un très bon escuier Norment  Qu'en l'eure fu mort̲, sans respas̲,  Tout droit à l'entrée d@ @ou pas̲,  Bonau de Bon y fu occis  Et aveques li plus de vj·  Hommes d'armes̲, dont ne saroie  Nommer les noms ;  ‹et› toutevoie  Il furent mort piteusement̲,  Comment que ce fust vaillamment.
Toute la route s'arresta  Seur le corps d@ @es mors à esta̲,  Car il les cuidoient lever  Et eaus e@ @u chastel raporter.
Mais il en vain se travilloient̲,  Qu'à force avoir ne les pooient̲,  Car la force n'estoit pas leur̲,  Dont il avoient grant doleur.
Là se combati bien ‹et› fort  Messires Jehans de Rochefort̲,  Et y fu très bons chevaliers.
Aussi y fu bon escuiers  Mensaus̲, nommez de Resigny̲,  Sus le corps de Bon̲, son amy̲,  Et son cousin ;  car il s'amoient̲,  Et compaingnons d'armes estoient.
Quant nos gens virent l'aventure  Qui moult leur fu crueuse ‹et› dure̲,  Tous ensamble se retreïrent  Et seur la place se meïrent  Si com l'autre fois tout à fait ;  N'à ceste heure n'i ot plus fait.
Mais n'est pas raison que j'oublie  Un chevalier de Normendie̲,  Qui Saquet de Blaru s'apelle  Y debati si sa querelle  Seur le corps Phelippe d'Omont̲,  Qu'il n'i a homme en tout le mont̲,  S'il en heüst autretant fait̲,  Qu'on ne le tenist à grant fait.
Einsi nos gens se sont retrait̲,  Qui sont en plus de cent lieus trait̲,  Dont les fers ne sont mie hors̲,  Et bleciez en teste ‹et› en corps  De pierres ‹et› de mangonniaus  Que li Turc ont getté sur eaus ;  Et si veoient clerement  Qu'il ne pooient nullement  Gaingnier le pas ne la bataille̲,  Car il n'i a homme qui vaille  Qui ne soit einsi atournez ;  Et̲, pour ce̲, sont il retournez.
Et s'estoient xxx· contre un  De gens d'armes ‹et› de commun̲,  Li Sarrazin̲, que Dieus confonde !  De pierre d'engin ou de fonde.
Sus la place fu li barnages̲,  Où il trouverent ij· messages  D@ @ou prince qui là les atendent  Et estroitement leur commandent̲,  De par le prince̲, qu'il retournent  E@ @u chastel ‹et› plus ne sejournent̲,  Car le prince est forment courciez  De ce qu'il sont ainsi bleciez̲,  Et quant onques il commencerent  L'escarmuche.
Si retournerent  Et raporterent Rochefort̲,  Qui estoit bleciez si très fort  Qu'il ne se pooit soustenir  Ne sans aïde revenir ;  Et maint autre que pas ne nomme̲,  Qui le jour furent tuit preudomme.
Les ij· messages nommeray̲,  Ne ja ne les vous celeray.
L'un estoit monsigneur Fouquaut  D'Archiach̲, qui moult scet ‹et› vaut ;  Et l'autre Bertran de Benanges̲,  Qui est hardis ‹et› arme ranges̲,  Et là fu bleciez e@ @u visage̲,  En venant faire son message̲,  D'une sajette barbelée.
Il avoit là̲, de la galée  Monstry̲, vj·‹xx› hommes armez̲,  Mais si estoient entamez̲,  Si bleciez ‹et› si mal traitiés  Qu'il n'en y ot pas xx· haitiés.
Chascuns fist remuer sa plaie̲,  Po en y a qui ne s'esmaie  Pour le chaut qui trop les grevoit ;  Et po de mires y avoit.
Li prince fist fermer la porte̲,  Et les clés avec li enporte̲,  Pour ce qu'entrer on n'y peüst̲,  N'issir̲, se bien ne li pleüst.
Celle nuit vint ‹et› descendi Bremons.
Et quant il entendi  Commen nostre gent sont menez̲,  A po qu'il ne fu forsenés ;  Et tant avoit de dueil ‹et› d'ire  Que ne le vous saroie dire.
La nuit passa  ‹et› li jours vint̲,  Si biaus que plus bel ne couvint.
A@ @u matin̲, li princes manda  Les chevaliers̲,  ‹et› demanda  Conseil comment on puist trouver  Voie pour Sarrazins grever̲,  Qu'en si trés forte place estoient  Logié̲, qu'avoir ne les pooient  Sans grant dommage ‹et› sans grant perte :   Chascuns le voit̲,  ch'est chose aperte̲,  Et si vient si très mal à point̲,  Que nostre gent sont en tel point  Qu'à peinnes s'en puet on aidier.
On ne puet gueres souhaidier  Plus mal que le chose nous vient ;  Et pour ce aviser nous convient̲,  Et que chascuns son conseil die  Loyaument ‹et› sans flaterie ;  Car il nous couvient tous ensamble  Boire à un hanap̲, ce me samble̲,  Et chose à tous touchant trouvée  Doit estre de tous esprouvée.
Chascuns dist son oppinion ;  Mais toute leur conclusion  Fu d'envoier devers le roy̲,  Et qu'on li mande le desroy̲,  L'estat̲, la maniere̲, la guise  D@ @ou Caraman ‹et› son emprise̲,  Sa puissance ‹et› son logement̲,  Et qu'on leur envoie briefment  Ce qu'on porra d'arbalestiers.
Car il leur est trop grans mestiers̲,  Et c'est la chose que la route  D@ @ou Caraman plus forment doubte̲,  Et qui plus leur porra grever̲,  Quant ce venra à l'estriver.
Et aussi̲, qu'on n'oublie pas  Comment nos gens furent a@ @u pas  Bleciez̲, navrez ‹et› malbaillis̲,  Et d@ @es Sarrasins recueillis ;  Et dire ceuls qui là sont mors  A@ @u pas̲, dont grans est li remors.
Et encor fu il devisé̲,  Quant bien y eurent tuit visé̲,  Par bon conseil̲, seür ‹et› sage̲,  Que cils qui fera le message  Emmenra toutes les galeés  Qui furent à Courc arrivées̲,  Par quoy Turq ‹et› Sarrazin cuident  Que Crestien s'en voisent ‹et› vuident̲,  Et que d@ @ou chastel point n'ississent ;  Einsois closement se tenissent  Pour assaut que Turquois feroient ;  Et se d'amont descenderoient  En la plainne pour assaillir̲,  Qu'adont porroient il saillir  Hors̲, ‹et› combatre main à main  Sans atendre jour ne demain ;  Et̲, ci entre deux̲, gariront  Les Crestiens qui navrez sont.
C'est le conseil̲,  c'est l'ordenance  D@ @es chevaliers̲, en la presence  D@ @ou prince ;  ‹et› il l'a acordé  Einsi com je l'ay recordé.
Le tricoplier fu esleüs  Et devant tous ramenteüs  Pour faire la messagerie ;  Et il ne la refusa mie̲,  Ains y ala.
Dieus le conduie  Et li doint bon vent ‹et› sans pluie !  Le chastel feïrent garnir  Mieus qu'on pot jusqu'a@ @u revenir.
Moult se tenirent closement  Et li Sarrazin ensement  Qu'en viij· jours onques n'issirent̲,  Ne Sarrazin ne descendirent.
Et̲, nompourquant̲, toudis traioient  Engins ‹et› canons qu'il avoient̲,  N'en faisoient point de sejour.
Or avint a@ @u ix· jour  Que nos gens̲, à cui Dieux doint grace̲,  Estoient seur une terrasse̲,  C'est a@ @ssavoir les estrangiers̲,  Qui estoient fors ‹et› legiers̲,  Seur la terrasse s'esbatoient̲,  Et de pluseurs choses parloient ;  Et de là pooient voir  Le Carman ‹et› tout son pooir.
Or vous diray ce qu'il avint.
Li Caramans logier se vint  Droitement devant ses engiens̲,  Et ses gens̲, que j'apelle chiens̲,  A@ @u bout de la cité deserte ;  N'i avoient point de couverte̲,  Car nos gens de plain les veoient  Qui dessus la terrasse estoient.
Un diemenche̲, à l'eure que nonne  En Chypre doit sonner ou sonne̲,  Tous leurs pavillons descendirent̲,  Et tous ensamble se treïrent  A@ @u logeïs d@ @ou Caramant.
Je ne say pour=quoy ne commant̲,  Li sires de Lesparre vit  Qu'il se deslogeoient  ‹et› dit̲,  S'on l'en creoit̲, hors isteroient  Et qu'assez sejourné avoient.
Devers le prince sont alé̲,  Si ont tant dit ‹et› tant parlé  Que les portes furent overtes̲,  Et que le prince leur dist :  Certes  Moy ‹et› mon frere sommes cy  Sain ‹et› haitié̲, la Dieu mercy ;  Et n'i ara celui de nous  Qui ne soit armez avec vous̲,  Ne qui de bien faire se faingne̲,  Et qui l'aventure ne prengne  Tele come Dieux la nous donra ;  E quant le tricoplier venra̲,  Se nous les avons desconfis̲,  Liés en sera̲, j'en suis tous fis.
Mais nous faisons tout le contraire  De son conseil̲, ne m'en puis taire̲,  Et d@ @ou vostre ;  bien le savez̲,  Qu'autrement consillié l'avez.
Le prince ‹et› sa gent s'ordenerent  Et tuit li Crestien s'armerent.
Et quant il furent bien armé̲,  Bien abillié̲, bien acesmé̲,  Et euls ‹et› toutes leurs maisnies  S'ordenerent en trois parties̲,  Et en feïrent trois batailles̲,  Qui n'estient mie de merdailles̲,  Eins estoient̲, je le say bien̲,  Toutes gens d'onneur ‹et› de bien.
Li princes conduit la premiere  Et faisoit porter la baniere  Nostre Dame̲,  car c'est uns signes  Biaus ‹et› bons̲, gracieus ‹et› dignes.
Bremons conduisoit la seconde ;  N'il avoit homme en tout le monde  Qui mieus conduire la sceüst̲,  N'a qui li mestiers tant pleüst.
Lesparre la tierce conduit̲,  Qui sagement la guie ‹et› duit.
Or vous vueil un conte conter.
Nos gens ne pooient monter  Sus la montaingne nullement  Fors par trois lieus tant seulement̲,  Qu'il n'i avoit que iij· entrées  Vers le chastel̲, assez po lées̲,  Entre viés murs ‹et› viez terraces ;  Ne riens n'i avoit que les places.
Nostre gent issirent à plain  Et se meïrent seur le plain.
Le prince ot la voie senestre  Et Lesparre prist celle à destre̲,  Et Bremont avoit la moienne̲,  Car par droit devoit estre sienne̲,  Pour ce que plus n'en y avoit.
Et quant li Caramans les voit  Qu'il estient en tel conroy̲,  Il dist :  Certeinnement je voy  Gens enragiez ‹et› hors d@ @ou sens ;  Il ne sont pas plus de vj· cens̲,  Et se nous viennent assaillir !  Bien nous devra chascuns haïr  Et diffamer̲, par Mahommet̲,  Se nous̲, qui sommes e@ @u sommet  De ceste montaingne logié̲,  Bien avisié ‹et› bien rengié̲,  A si grant gent que nostre page  Les devroient̲, sans avantages̲,  Enchacier̲, tuer ‹et› occire̲,  S'il nous pooient desconfire̲,  Et si nous deveroit on pendre.
Avant̲, signeur̲, or d@ @ou deffendre !  Car qui bien se deffendera  Au=jour=d'=ui mes amis sera.
Or est raisons que je vous conte  D@ @ou Caraman un petit conte.
Je vous di bien qu'il n'a signeur  En Turquie de li gringneur̲,  Ne qui face tant à doubter.
De tous se fait trop fort doubter.
C'est uns homs de trop grant emprise̲,  Dont maint home le loe ‹et› prise.
Plus est hardis que nuls lions ;  Moult seroit or vaillans li homs̲,  Et bien de l'espée ferroit̲,  Qui corps à corps le conquerroit.
Quant nos gens furent seur le mont  Tous ensamble montez amont̲,  Ils se meïrent comme uns murs  Entre les engins ‹et› les Turs ;  Et les veoient vis à vis.
Adont parla̲, ce m'est avis̲,  Li bons princes̲, que Dieus confort !  Et sa gent amonnestoit fort̲,  Qu'il fussent preudomme ‹et› vaillant  Et qu'il ne fussent pas faillant  A ce besong ;  car qui fuiroit  Vraiement il se destruiroit ;  Car il ne saroit pas l'usage  Ne d@ @ou païs ne d@ @ou langage̲,  Et si ne saroit où fuir.
Bremons ‹et› Lesparre ensievir  En tous cas le prince voloient̲,  Et à leurs gens einsi disoient ;  Chascuns le sien amonnestoit  De bien faire ;  ‹et› mestiers estoit̲,  Car qui là vaillans ne sera  Jamais honneur ne l'amera̲,  Et si perdra tous les biens=fais  Qu'en toute sa vie ara fais.
Li Turc furent en grant effroy  Quant il veïrent le conroy  De nos gens̲,  ‹et› se mervilloient  Qu'engins ne garros ne doubtoient̲,  Perres̲, sajettes̲, n'autres trais̲,  Dont on leur a c·‹m› trais.
Trompes̲, naquaires ‹et› tabours  Sonnoient si fort que li bours  Et la mer en restentissoit.
De la noise qui en yssoit  Paour avoient ‹et› doubtance̲,  Et n'i avoit nulle ordenance̲,  Eins estoient en maintes pars  Par dessus la montaingne espars.
Pluseurs montoient à cheval̲,  Li autre descendoient le val  Qui estoit par devers la terre.
N# i a celui qui ne s'esserre ;  Tentes̲, pavillons destendoient  Et sambloit qu'aler s'en voloient.
Et nos gens estoient tout quoy̲,  Et vesci les raisons pour=quoy.
Conseil n'eurent pas à ceste heure  Qu'il leur alassent courir seure.
Li pluseurs estoient blecié̲,  Et s'estoient tres@ @tuit à pié ;  Et si estoient moult foulez  D@ @ou chaut̲, ‹et› pesamment armez̲,  Car chaut faisoit à desmesure  Dessus la roche haute ‹et› dure ;  De leur pavillons̲, de leurs tentes  Avoient gaingnié ne say quantes̲,  Et leur place ‹et› tous leur engiens  Et aussi pluseurs de leurs biens.
S'en disoient :  Ja Dieu ne place  Qu'il nous chassent de ceste place̲,  Einsois nous les en chasserons  Ou à eaus nous combaterons.
Quant le Caraman vit comment  Nos gens se tiennent fermement̲,  Et qu'autrement ne chasseront  Ne de là ne se partiront  A son pooir se ralia  Et à haute vois s'escria :   Avant̲, signeurs !  se bien ferons̲,  Certes nous les desconfirons ;  Il sont lassés  ‹et› ne sont gaires̲,  Sonnez cors̲, trompes ‹et› naquaires̲,  Afin que chascuns se ralie.
Adont une moult grant partie  D@ @es Sarrazins qui s'en aloient  A@ @u Caraman se ralioient.
Samblant de combatre feïrent  Et en bataille se meïrent̲,  Mais po de talent en avoient  Et tout le contraire pensoient.
Or vueil devisier leur maniere.
Quant il veïrent la baniere  De Nostre Dame ‹et› la bataille  D@ @ou prince̲, il alerent sans faille  Celle part moult apertement  Joint ‹et› serré ‹et› tellement  Qu'il deüst à chascun sambler  Qu'à li vosissent assambler ;  Et si tost qu'il estoient près̲,  Il s'en retournoient adès.
Et li princes ne se mouvoit  De sa bataille̲,  einsois tenoit  S'espée en sa main toute nue̲,  Et chascuns lance ou besague.
Archiers̲, arbalestriers traioient  De toutes pars̲, quan qu'il pooient.
Pluseurs fois feïrent ce tour  Qu'adès faisoient leur retour̲,  Et sans cop ferir se partoient  N'autre damage ne faisoient ;  Mais noise faisoient si grant  Qu'on n'i oïst pas Dieu tonnant.
Leur cheval estoient couvert  L'un de jaune ‹et› l'autre de vert̲,  De moult estranges couvertures  Et de sauvages pourtraitures.
Li jours passa  ‹et› la nuit vint  Moult espesse̲, dont il avint  Qu'il furent tuit esvanuy̲,  Et le Caraman s'en fuy.
Nostre gent apres eaus alerent̲,  Et grant damage leur porterent̲,  Qu'il se ferirent en la queue.
Mais la nuit̲, qui fu noire ‹et› bleue̲,  Les fist par force departir  Et retourner.
Là departir  Maintes colées veïssiez̲,  Et maint mort̲, se vous y fussiez.
Là ot mervilleuse meslée̲,  Là ot feru maint cop d'espée ;  Là ot grant hui ‹et› grant debat.
Li Caramans fort se combat̲,  Car il faisoit l'arriere=garde̲,  Mais il en fera maise garde  Et si n'en rendera ja conte  Qui ne soit à sa très grant honte.
Et li bons princes d'autre part̲,  Qui rutez cops donne ‹et› depart ;  Chascuns le fait bien endroit soy  Pour s'onneur garder ‹et› sa loy.
Bremons ‹et› Lesparre ‹et› leur gent  Y vienrent isnellement  Pour eaus decoper ‹et› chassier.
Chascuns tint le bon branc d'acier ;  Si les affolent ‹et› mehaingnent  Et tuent tous ceuls qu'il ataingnent.
Si fierement leur courent seure  Qu'il ont tant fait qu'en petit d'eure  Li Turc se meïrent en fuie.
N'i a celui qui ne s'enfuie ;  Et li Caramans s'en fuy̲,  Qui le pot sievrre̲, il le sievy ;  Et tuit li signeur de Turquie̲,  N'i a celui qui se ralie̲,  Eins se meïrent à la voie̲,  Grant ‹et› petit.
Que vous diroie ?  Li champs a@ @u prince demoura̲,  Qui en occist ‹et› acora  Plus de x· milliers en la place ;  Mais certes ce fu par la grace  De Dieu le pere̲,  qu'autrement  Ne peüst estre bonnement.
Einsi fu li chastiaus rescous  D@ @es Turs qui s'en furent tous.
N'onques puis n'i ot si hardi  Qui n'eust cuer acouardi  Ne qui osast porter dommage  A@ @u gentil roy n'à son barnage.
Et leurs messages envoierent  Par devers lui ;  si s'acorderent  Si bien qu'encor ont bonne pais.
Vraiement ce fu uns grans fais̲,  Mais pas ne say je vraiement  Se la pais dura longuement.
Li Crestien se sont retrait  Tout belement ‹et› tout atrait ;  Les pavillons ‹et› les engiens̲,  Tout le charroy ‹et› tous les biens  Que li Turq avoient laissié  Ont trouvé ;  si les ont chergié  Et mené dedans le chastel̲,  A grant joie ‹et› à grant revel.
Par=mi le lieu sont retourné  Où l'esquermuche avoit esté ;  Les mors ont pris ‹et› recueillis̲,  Si les ont tous ensevelis  Et les ont mis en terre sainte.
Là out il plouré larme mainte ;  Là fu pleins ‹et› regretez mont  Messires Philippes d'Omont  Et un escuier bel ‹et› bon  Qu'on appelloit Bonau de Bon̲,  Qui fu pris de ses bons amis̲,  Pleins̲, plourez ‹et› en terre mis ;  Et tous les autres ensement̲,  Bien ‹et› bel ‹et› devotement.
Quant li mort furent enterré  Et tuit li navré deferré  D@ @es viretons ‹et› d@ @es sajettes  Que li Turc leur avoient traites̲,  Et que leurs plaies remuées  Furent̲, lavées ‹et› bendées̲,  Le prince ‹et› sa gent reposerent̲,  Qu'onques Turq ne s'i opposerent̲,  Car tuit avoient fait la vuide.
Sages est qui si à point vuide̲,  Car mort estoient vraiement  S'il heüssent fait autrement.
Là demoura iij· jours entiers  Le prince̲,  ‹et› le fist volentiers̲,  Pour ce qu'emmener ne pooit  Les navrez ; chascun le veoit̲,  Et si atendoit les galées  Qui en Chypre estoient alées.
A@ @u tiers jour vint le tricoplier  Qui n'osast penser ne cuidier  Que nostre gent einsi peüssent  Les Turs enchacier̲, ne dehüssent.
Il arriva sus la gravelle̲,  Et on li conta la nouvelle̲,  Dont moult grant joie demena.
Tantost a@ @u prince le mena  Uns chevaliers qui là estoit̲,  Qui sus la greve s'esbatoit.
Quant li princes venir le vit̲,  Mout tres bonne chiere li fit̲,  Et moult li demanda d@ @ou roy̲,  Et s'il faisoit aucun arroy  Pour eaus secourir ‹et› conforter.
Le tricoplier prist à jurer  Qu'il faisoit si grant appareil  Que piessa ne vit le pareil.
Et quant li princes l'entendi̲,  Tout en l'eure̲, li respondi :   Je loe ‹et› conseil qu'on li mande  Que son armée contremande̲,  Et que li Turq sont desconfit  A s'onneur ‹et› à son profit.
Et lors li conta la besongne̲,  Et aussi chascuns li tesmongne̲,  Com gens qui avoient grant gloire  D'avoir si très noble victoire.
Quant il furent bien reposé  Et li navré mieux disposé̲,  Le prince ‹et› toute la brigade̲,  Grant ‹et› petit̲, sain ‹et› malade  Monterent dedens les galées  Que le tricoplier amenées  Avoit de Chypre̲,  ‹et› s'en alerent.
Mais tres bonnes gardes laissierent  E@ @u chastel ‹et› en la fortresse ;  Puis preïrent la droite adresse  Vers la cité de Famagouste ;  Et à qui qu'il grieve ne couste̲,  Il sont arrivez à droit port̲,  A grant joie ‹et› à grant deport.
Quant li roys vit sa gent venir̲,  Il ne se pot onques tenir  Qu'à l'encontre ne leur alast  Et les degrez ne desvalast  De son palais̲, tant desiroit  Les nouvelles qu'on li diroit ;  Car il doubtoit moult la vaillance  D@ @ou Caraman ‹et› sa puissance̲,  Et ce qu'il avoit tant de gens  Que contre un estoient deus cens̲,  Voire encore plus̲, à mon cuidier̲,  Et dont bien se pooit aidier.
Quant li roys le prince a veü  Moult liement l'a receü̲,  Et tous ceuls qui o li estoient  Qui de la besongne venoient.
Li princes e@ @u palais monta̲,  Et de chief en chief li conta  De l'esquermuche ‹et› leur emprise ;  Comment la montaingne fu prise̲,  Et comment leurs engins gaingnierent  Et dedens Courc les amenerent̲,  Leurs pavillons ‹et› leurs harnois̲,  Ne la vaillance d'une nois̲,  N'aporterent qu'il ne perdissent  Tres@ @tout̲, ‹et› qu'il ne s'enfuissent.
Quant tout li ot dit ‹et› conté̲,  Et li roys l'ot bien escouté̲,  Dieu loa  ‹et› li fist grant chiere̲,  Et pour ceaus qui gisent en biere  Fist prier Dieu devotement  Et dire messes hautement.
Or vous ay dit̲, bien le savez̲,  Comment li sieges fu levez.
Si revenray à ma matiere  Pour ce qu'elle soit tout entiere ;  Et vous diray de point en point̲,  Si que je n'en mentiray point̲,  Ce que les amiraus traitierent  Avec le roy ‹et› ordenerent̲,  Car certeinnement mal feroie  S'à dire le vous oublioie.
Premiers vous diray le traitié  Qu'il ont acordé ‹et› traitié.
Je vous di tout premierement  Qu'il acorderent telement̲,  Que tous les prisons d'Alixandre  Que li bons roys prist ou fist prendre̲,  Quant elle fu prise ‹et› conquise̲,  Leur renderoit par tele guise̲,  Que li soudans li renderoit  Tous les Crestiens que pris tenoit.
Apres ce fu di ‹et› traitié  Que li rois aroit la moitié  En tout le profit d@ @ou commerque  Que marchandise paie ‹et› merque.
Commerque est une imposition̲,  Et sachiez qu'en la region  De toute Surie ‹et› d'Egypte  N'a cité ne ville petite̲,  S'on y marchande qui ne paie  De x· deniers un ;  c'est la paie  Qu'on paie tout communement  Par=tout ‹et› especiaument  A Sur̲, à Baruth̲, à Sajette̲,  A Alixandre̲, à Damiette̲,  A Triple ;  ‹et› en Jherusalem  Et à Damas le paie l'en.
De ce x·‹me› nuls n'eschape̲,  Tant ait grant cote ou longue chape̲,  Car chascuns y va à l'offrande  D'ou qu'il soit̲, puis=qu'il marcheande.
Li tiers poins qui fu en la pais  Fu à trop grant peinne parfais̲,  Car il fu forment debatus̲,  Promis̲, escris ‹et› rabatus̲,  Et nompourquant il fu passez.
Je croy qu'oy avez assez  Qu'il n'a Crestien en tout le monde̲,  Puis=qu'il passe la mer parfonde̲,  Pour faire le très saint voiage  Qu'a@ @u soudan ne paie trevage :  Car de v· florins de Florence  Rachete son chief sans doubtance.
Li roys moult grant courrous en a :  Pour ce fist tant qu'on ordena  Que desormais chascuns iroit  Franchement ‹et› quittes seroit̲,  Mais qu'il heüst lettres de lui  N'il n'en vuet excepter nelui̲,  Einsois vuet que chascuns y aille  Sans paier ne denier ne maille.
Li quars poins fu moult glorieus̲,  Moult dignes ‹et› moult precieus.
Ce fu de la sainte columpne̲,  Où Jhesu Cris̲, o sa couronne̲,  Fu batus̲, ferus ‹et› lyez̲,  Einsois qu'il fust crucefiez̲,  Qui est moult petitement mise  De Jherusalem en l'eglise  Où miracles faisoit jadis.
Li amiraus ‹et› li cadis  Ont juré qu'il l'envoieroient̲,  En Famagouste où il estoient̲,  A@ @u bon roy qui tant la desire  Que je ne le saroie dire ;  Car s'il l'a̲, il n'en penroit mie  Tout l'avoir qui est en Surie̲,  Eins la mettra si richement  Et si très honnourablement  Que d'outre la mer d'Engleterre  La venront pelerin requerre.
Encor a il entention  De faire par devotion  Une chapelle belle ‹et› gente̲,  Où chanoinnes ara ‹et› rente̲,  Où la columpne mettera ;  Et avec ce il pourchassera  Tant par devers nostre Saint Pere̲,  Que̲, s'il est ainsi qu'il appere̲,  Qu'aucuns ait permise la voie  A@ @u Saint Sepulchre̲, il li ottroie  Que̲, s'il face son pelerinage  A la columpne ‹et› son voiage̲,  Et qu'il soit quittes ‹et› absos̲,  Soit grans̲, petis̲, sages ou fos̲,  Se li soudans empeschement  Y metoit̲, ‹et› non autrement.
Et pluseurs autres convenances  Dont il feïrent ordenances ;  Mais en bonne foy vous plevi  Que je ne les say pas ne vi.
Quant la pais fu bien acordée̲,  Promise̲, ottroyé ‹et› jurée  D@ @ou roy ‹et› d@ @es ij· amiraus̲,  Il dist devant leurs ij· consaus :   Seigneurs̲, toute raison s'acorde  Que ceste pais ‹et› ceste acorde  Soit publiée par la terre  D@ @ou soudans sans alongne querre ;  Et je la feray publier  En mon païs̲, san detrier̲,  Moult volentiers̲, par quoy les nostres  Puissent aler avec les vostres̲,  Et les vostres paisiblement  Veingnent dessa seürement ;  Par quoy marcheandise queure ;  Qu'avis m'est̲, se Dieux me sequeure̲,  Que c'est deffaus en toute court  Quant marcheandise ne court.
Il a seans un chevalier  Qu'on appelle le Tricoplier̲,  Le plus sage ‹et› le plus notable  Qui soit en ce païs̲, sans fable.
Et s'a saiens iiij· personnes  Notables̲, souffissans ‹et› bonnes.
Les ij· sont a@ @u roy d'Arragon̲,  Qui ce traitié tiennent pour bon̲,  Qu'acordé l'ont tout d'une vois.
Aussi vesci ij· Genevois  Dont les noms ne vueil pas celer.
Sachiez qu'il se font appeller  Monsigneur Jehan Imperial̲,  Qui a le cuer franc ‹et› loyal.
L'autre a nom̲, à ce corps ynel̲,  Messires Pierre Raguenel.
Tuit ont esté à ce conseil̲,  Et pour ce je lo ‹et› conseil  Qu'il s'en voisent avecques vous̲,  De par leur roy ‹et› de par nous.
Le Tricoplier envoieray  Avec eaus̲,  ‹et› bien li diray  Qu'a@ @u soudan le die ‹et› requiere̲,  Et que l'accort en tel maniere  Jure̲, comme nous l'avons juré̲,  Et par nos fois asseüré.
En mon païs a mil esclaves  Qui furent en celiers̲, en caves̲,  Pris à la prise d'Alixandre̲,  Je li vueil renvoier ‹et› rendre̲,  En signe de pais ‹et› de joie̲,  Par tel couvent qu'il me renvoie  Tous les Crestiens qu'il a pris  Et arrestez en son païs̲,  Et qu'il leur rende leur avoir  Quel part qu'on le porra savoir.
Les ij· amiraus l'acorderent̲,  Et le sens de lui moult prisierent.
Li roys le Trioplier manda̲,  Et a@ @u partir li comanda  Et li dist sa volenté toute.
Si se parti de Famagouste  Et les mil esclaves o li̲,  Qui s'en vont à cuer moult joly̲,  Car tuit cuidoient estre mort̲,  Sans respos̲, de honteuse mort.
Les amiraus les conduisoient  Et vers le soudan les menoient.
Or ramaint Dieux le Tricoplier !  Car il vorroit estre templier  O@ @ù plus parfont lieu d'Alemaigne  Ou de Prusse̲, einsois qu'il revengne.
Il avoit de bon chevaliers  Et de notables escuiers̲,  Riches gens ‹et› de grant arroy  En la compaingnie d@ @ou roy̲,  Qui moult humblement li prierent  Par pluseurs fois ‹et› supplierent  Qu'avecques les embassadeurs̲,  Qui de la pais furent traiteurs̲,  Peüssent aler pour veoir  Le Quaire ‹et› le païs ;  qu'espoir  Par le sepulchre revenroient̲,  Car grant devotion avoient  De tous les sains lieus visiter.
Mais li roys ne l'vost acorder  Qu'à monsigneur Guy le Baveux̲,  Un François moult chevalereus̲,  Et à ij· enfans qu'il avoit̲,  Dont chascuns chevaliers estoit̲,  Hardi estoient ‹et› preudomme ;  Vesci leurs noms̲,  je les vous nomme :  Li uns avoit à nom Robert̲,  Qui n'estoit rude ne trubert ;  Et Joudouin de Biauvillier  Se fait li autres appeller.
Encor vous di — je que li roy  Donna congié à un anglois̲,  C'est messires Robers li Rous̲,  Qui est fors̲, puissans ‹et› estous̲,  Et en armes preus ‹et› legiers.
Et si avoit ij· escuiers  A qui li roy abandonna  L'aler̲, ‹et› congié leur donna.
Li uns avoit nom Jehan de Coutes̲,  Qui congnoissoit les honneurs toutes ;  Li autres Jehan se clamoit  De Biauviller̲, qui moult amoit  Armes̲, honneur̲, honneste vie̲,  Et croy qu'il avoit belle amie.
Mais je n'ay pas la raison dit  Pour=quoy li roys a escondit  Pluseurs de sa chevalerie  D'aler vers la gent renoye.
De ses gens a toudis à faire ;  Et s'il les tenoient a@ @u Quaire̲,  Il sont si plain de desraison̲,  De fausseté̲, de traison̲,  Qu'il seroient trop mal=venus  Se d'eaus estoient retenus ;  Et s'en porroit estre son fait  Gastez de tous poins ‹et› deffait  Ou on les porroit tous tuer  Et en la riviere ruer̲,  Dont li nobles roys derveroit  De dueil̲, qui einsi le feroit.
Pour ce ne vuelt que nuls y voise̲,  Car le peril voy bien ‹et› poise.
En Chypre avoit un escuier  Qu'on devroit mettre ‹et› estuier  Droitement o@ @u siege d'onnour  Car riens ne het fors deshonnour.
Il aimme armes ‹et› amours  Et dames ;  là sont ses clamours ;  Et s'est courtois ‹et› honnourables̲,  Larges̲, loiaus ‹et› amiables̲,  Hardis̲, vaillans̲, frans ‹et› gentils̲,  En tous cas sages ‹et› soutils ;  Et quant il a la teste armée  Si bien scet ferir de l'espée̲,  Et si très bien s'en scet aidier  Qu'on ne porroit mieux souhaidier.
On l'apelle Jehan de Reins  Qui d'onneur porte tous les reins.
D'aler a@ @u Quaire supplia  Le roy̲,  mais escondit li a̲,  Ne pour riens que faire peüst  Ne pot faire qu'a@ @u roy pleüst.
Et quant li bons Jehans ce vit̲,  Oiez comment il se chevit.
Là ot un chevalier de Gennes  Qui portoit d'asur iiij· kennes̲,  Si pres de l'uevre de nature  Comme on les puet faire en pointure̲,  Et c'estoit li uns d@ @es messages̲,  Qui moult estoit preudons ‹et› sages.
Jehans de Reins à li traita ;  Tant li fist ‹et› tant esploita  Et si sagement se contint  Qu'en sa galée le retint  Et le tenoit de sa famille.
Ne fu ce maniere soutille  Qu'en Babyloinne le mena  Seürement ‹et› ramena ?   Cils Jehans dont je vous parole̲,  M'aprent ‹et› m'enseingne ‹et› m'escole  Et m'amenistre ma matiere ;  Car il vit toute la maniere  De Courc̲, d@ @ou Quaire ‹et› d'Alixandre  Et de Triple̲,  ‹et› si fu a@ @u prendre.
L'an mil ccc·lxvj·  Se partirent̲, ce m'est avis̲,  Li messagier à tout leur route  De la cité de Famagouste̲,  Le xiiij· jour de mars.
Mais qui donnast c· mille mars  A@ @us esclaves̲, se Dieux me voie̲,  Il n'eüssent pas si grant joie  Comme il avoient d@ @ou retour.
Oubliée estoit leur tristour̲,  Qu'il savoient pour verité  Qu'en Alixandre la cité  Les devoit li bons roys livrer̲,  Et frans ‹et› quites delivrer.
Mais li roys a bien comandé  A@ @u tricoplier qu'il a mandé  Que par Jherusalem reveingne  Et que la sainte escharpe prengne  Et que seur toute rien se garde  Que bien seürement la garde̲,  Car tant l'aimme ‹et› tant la desire  Qu'il n'en penroit mie l'empire  De Romme ou de Coustentinoble̲,  Tant est relique digne ‹et› noble.
Brief il n'en penroit nul avoir  S'ainsi est qu'il la puist avoir.
Par mer s'en vont li messagier  Qui ne finerent de nagier  Tant qu'il sont venu à bon port̲,  A grant joie ‹et› à grant deport.
Et se vous di qu'à bien esmer  N'a que v·‹c·› m· de mer  De Chypre jusqu'en Alixandre ;  Et là alerent il descendre̲,  Le jour de feste Nostre Dame̲,  En mars̲, sans perdre home ne fame.
Et fu tout droit̲, selonc m'entente̲,  L'an mil ccc· sept ‹et› sexante̲,  Einsi com li ans renouvelle.
Si vous diray autre nouvelle̲,  Et vous feray un incident̲,  Pour un mervilleux accident  Qui adonques avint a@ @u Quaire  Pour le traitié rompre ‹et› deffaire.
Or est raison que je vous die  Qu'e@ @u temps de la messagerie  Qui fu faite d@ @es amiraus  Et d@ @u cadix qui est si faus  Qu'il n'a de nulle raison cure̲,  A@ @u Caire avint une aventure  Que je ne vueil pas oublier̲,  Eins la vueil dire ‹et› publier.
A@ @u Caire avoit un amiral̲,  Vuit de tout bien̲, plein de tout mal̲,  Qui estoit sages ‹et› soutis  Et à tout mal faire ententis.
D@ @es mauvois estoit tous li pires̲,  Et d@ @es autres amiraus sires̲,  Et avoit le gouvernement  D@ @ou soudan tout entierement̲,  De son regne ‹et› de son païs ;  Et si estoit d'aucuns haïs̲,  Car on avoit moult grant envie  De son estat ‹et› de sa vie ;  Son nom pas ne vous celeray̲,  Einsois le vous exposeray.
Irbougua estoit appellez̲,  Et se mieux savoir le volez̲,  C'est Yeux de buef en droit françois.
Et si avoit un genevois  Qui deüst or estre noiez̲,  Car faus estoit ‹et› renoiez ;  Devenus estoit Sarrazins  Et s'avoit à nom Nassardins.
Amiraus ‹et› grans druguement  Estoit d@ @ou soudan.
Et briefment  Ces ij· avoient entrepris  A destruire le roy de pris  Qui de Chipre a la signourie.
Or vous diray la renardie̲,  La traïson̲, la mauvaitié  Qu'il avoient fait ‹et› traitié̲,  Qu'elle ne doit estre celée̲,  Eins doit bien estre revelée.
Vous avez oy ‹et› tenu  De la pais tout le contenu  Que j'ay ci devant recité ;  Si que sachiez̲, en verité̲,  Que fait l'avoient faussement ;  Et très malicieusement  Estoit ceste pais pourpensée.
Et vesci toute leur pensée.
Il ne pooient recouvrer̲,  Pour penser ne pour labourer̲,  Le grant damage ‹et› la grant perte  Qui à tous estoit toute aperte̲,  Comment Alixandre fu prise̲,  Et la menue gent occise ;  Si ne se pooient vangier  D@ @ou roy tant com li estrangier  Et les gens d'armes le servissent ;  Et s'il avenoit qu'il partissent̲,  Quant li roys bonne pais verroit̲,  Nulles gens d'armes ne tenroit̲,  Dont il porroit estre honnis ;  Car s'il n'estoit de gens garnis̲,  Ses gens de Chipre ne porroient  Rien encontre euls̲, s'il y venoient.
Einsi cuident le roy destruire̲,  Quant il verront leur queue luire  Et toute Chypre entierement.
Mais il ira bien autrement̲,  Comment qu'il aient leur galées̲,  Près de cc·̲, bien aprestées̲,  Qui flotent dedens le flumaire  Qu'est entre Alixandre ‹et› le Quaire.
Encor y a un autre point̲,  Lequel je n'oublieray point.
Se la pais fust bien affermée̲,  Il est certein qu'en leur contrée  Venissent gens de toutes pars̲,  François̲, Alemans ‹et› Lombars̲,  Et de mainte autre region.
L'un venist par devotion  A@ @u sepulchre en pelerinage  Et fust quittes de tout servage ;  L'autre venist pour marchander  Et li autres pour demander  Le demi commerque d@ @ou roy ;  Et encor plus certes̲, je croy̲,  Qu'en toutes les notables villes  Qui sont pour marchandise abilles  Li roys y heüst de ses gens̲,  Chevaliers̲, bourgeois ou sergens̲,  Pour lever ‹et› pour recevoir  La rente qu'il y doit avoir ;  Et s'il en levoit les profis  Sept mois ou viij· ou ix· ou x·̲,  De tout cela ne leur chaloit̲,  Car la traïson le valoit ;  Et quant li traïtre verroient  Que Crestien asseür seroient̲,  Garder feroient ‹et› fermer  Tous les pors qu'il ont sus la mer̲,  Si qu'à un jour ‹et› à une heure̲,  Les penroient tous sans demeure̲,  Ne jamais d'eaus n'eschaperoient̲,  Ainçois tous les decoperoient̲,  S'arient les corps ‹et› la chevanse.
Mais n'est pas voirs quan que fols pense.
Encor y ot une cautelle  Qui est de traïson ancelle̲,  Pour mieux la fausseté couvrir̲,  Que je vueil dire ‹et› descouvrir.
Irbourga pensoit en son cuer  Que li roy de Chypre̲, à nul fuer̲,  Ne lairoit qu'avec leur messages  N'envoiast d@ @es siens bons ‹et› sages̲,  Par quoy li soudans acordast  Ceste pais ‹et› qu'il la jurast.
Irbouga hucha Nassardin ;  Si li a dit en son latin̲,  C'est à dire en  Arabech :  Crestiens penrons par lebech.
Si li roys Chypriens envoie  Vers le soudan̲, je loeroie  Qu'à ses gens faciens bone chiere̲,  Lie̲, honnourable ‹et› esclatiere̲,  Et qu'il aient vins ‹et› vitaille  Que li soudans leur paie ‹et› baille.
Par nos villes le manderons̲,  Si qu'einsi les deceverons̲,  N'il ne porront apercevoir  Que nous les vueillons decevoir̲,  Ainsois penseront que jamais  Ne doie faillir ceste pais.
Einsi decevoir les cuidoient ;  Et certes il se decevoient̲,  Car il n'i avoit Sarrazin  Qui ne deïst à son voisin̲,  En soupirant̲, s'on en parloit̲,  Que ceste pais riens ne valoit̲,  Et que tout estoit deshonneur  Et grant honte pour leur signeur.
Uns enfes estoit li soudans  D'environ xiij· ou xiiij· ans̲,  Qui n'avoit pas bien congnoissance  De leur mauvaise decevance.
Einsi avoient ordené  Que Crestien fussent mal mené̲,  Mais Dieux̲, qui est lassus en haut̲,  A ses amis onques ne faut ;  Eins les conforte  ‹et› les gouverne  En terre̲, en mer ‹et› en taverne̲,  Qui est la chapelle a@ @u dyable ; ( Et vraiement ce n'est pas fable̲,  Car on y aprent à jurer̲,  A mentir ‹et› à parjurer̲,  Ordure̲, luxure ‹et› usure̲,  Et toute mavaise apresure̲,  De jour̲, de nuit ‹et› à toute heure ;  Voire e@ @u païs où je demeure ; )  Volt punir ceste trayson  Et les siens metre à garison.
Irbouga̲, dont je vous devise̲,  Avoit ordené la devise  De ceste tres grant fausseté.
En Chypre avoit ij· fois esté̲,  Avec celui qui retournoit  Et qui les chetis ramenoit.
Or vous vueil dire de Yrbouga.
Un jour esbatre s'en ala̲,  Acompaingniez petitement̲,  Mais en son droit esbatement  Fu tous par pieces decopez̲,  Pour ce qu'il estoit encopez  Que mauvaisement fait l'avoit  Et autrement qu'il ne devoit.
Et cils qui estoit en son lieu  Jura plus de c· fois son dieu  Que ja le traitié ne tenroit  En la guise que fais estoit ;  Dont il avint que le tricople  Vosist estre en Constentinoble̲,  Car Sarrazin pour cest acort  Estoient en si grant descort  Et en si grant controversie  Qu'en grant peril fu de sa vie :  Dont a@ @u bon roy fu raporté  Qu'on l'avoit pris ‹et› arresté̲,  Le soudan qu'estoit un enfant  En avoit le cuer moult dolent̲,  Mais ne se savoit entremettre  Si qu'il y sceüst conseil mettre̲,  Car quant pueples est en rumour  N'i a courtoisie n'amour̲,  Einsois est si mortels peris  Com pour en l'eure estre peris.
Einsi fu li vers retournez  Et tous li maus seur lui tournez  Et se Nassadin à la feste  Heust esté̲, il fust sans teste̲,  Car eschapez ne fust à piece  Qu'il ne fust taillez piece à piece.
Or revenray à mon propos̲,  Car encor à parler propos  De la matiere dessus dite̲,  Qu'elle me plaist  ‹et› m'i delite.
Quant les messagiers Chypriens  Avecques pluseurs Crestiens̲,  Et ceuls d@ @ou roy Arragonnois̲,  Et les messagiers Genevois̲,  Et les iij· signeurs sarrazins  Furent descendus de leurs lins̲,  De leurs barges ‹et› de leurs naves̲,  Et aussi tres@ @tous les esclaves̲,  Li amiraus d'Alexandrie  Leur envoia par courtoisie  De sa maisnie ‹et› de sa gent  Qui les reçurent bel ‹et› gent  Et moult tres honnourablement ;  Et s'avoient commandement  Qu'on les menast en leurs hostels.
Mais il furent tres bien montés̲,  Qu'assés chevaus leur envoia  Pour les Crestiens qui furent là.
Et quant il furent à cheval̲,  Premierement à l'amiral  Alerent faire reverence ;  Et il les reçut sans doubtance̲,  Bien ‹et› bel ‹et› courtoisement  Et moult très amiablement ;  Et puis a@ @us hostelx les menerent  Et si très bien les herbergierent̲,  Qu'il n'avoient point de deffaut  De tout ce qu'à corps d'homme faut.
Mais en mil jour ne vous diroie  Le gieu̲, la feste ‹et› la grant joie  Que ceuls d'Alixandre menoient̲,  D@ @es prisonniers qui revenoient̲,  Car l'un y avoit son voisin̲,  L'autre son frere ou son cousin̲,  Et l'autre son oncle ou son pere.
Or estoient hors de misere  Et s'estoient tuit d'Alixandre  Si qu'il ne pooient entendre  A riens fors qu'à eaus resjouir  Et à leurs amis conjouir.
Encor y avoit autre cause  Dont leur joie vient ‹et› se cause.
Li communs la pais desiroit  Tant que nuls ne le vous diroit̲,  Et on disoit communement  Par=tout ‹et› veritablement  Que la pais estoit confermée  D@ @ou roy de Chypre ‹et› acordée̲,  Et que le soudan la tenra  Quant le cadix à li venra̲,  Et les amiraus̲, qui là sont̲,  Qui par=tout la publieront.
Huit jours entiers y sejournerent̲,  Et en la ville se jouerent̲,  Qui estoit grant ‹et› longue ‹et› lée̲,  De tours ‹et› de murs bien fermée.
A@ @u partir furent deffraié̲,  De quan@ @qu'il avoient fraié̲,  D@ @es gens le soudan proprement  A bonne chiere ‹et› liement ;  Tant que Nassardins les vint querre  Li renoiez̲,  car en la terre  N'avoit homme qui les peüst  Si bien conduire ne sceüst̲,  Pour ce qu'il savoit les langages̲,  Le païs ‹et› tous les passages.
A l'entrée d@ @ou mois d'avril  Qu'oisillons chantent en l'arbril̲,  Haut ‹et› cler̲, ‹et› font maint hoquet̲,  L'an mil ccc·lxvij·̲,  A@ @u matinet̲, sans plus attendre̲,  Se departirent d'Alixandre  Li messages dont j'ai conté.
Il sont tuit à cheval monté  Et cheminerent sans contraire  Tant qu'il sont venu a@ @u Flumaire.
Entre ij· n'ont pas fait sejour̲,  Eins y alerent en un jour.
Le Flumaire est une riviere  Belle̲, clere̲, seinne ‹et› legiere̲,  Si douce comme yaue puet estre̲,  Et keurt en Paradis terrestre.
Or vous diray dont elle vient  Sans mentir ‹et› ce que devient.
Quant Nostres Sires fist le monde̲,  Où tous biens naist̲, croist ‹et› abonde̲,  Il fist premiers le firmament̲,  La terre ‹et› quan@ @qu'il y apent ;  Le biau soleil ‹et› les planettes̲,  Les estoiles cleres ‹et› nettes̲,  Et la lune̲, pour alumer  Par nuit l'air̲, la terre ‹et› la mer̲,  Le jour̲, la nuit ‹et› la semainne̲,  L'omme̲, la femme̲, à po de peinne ;  Et einsi le truis je en la bible  Car riens n'est à Dieu impossible.
Il fist le Paradis terrestre̲,  Dont l'omme fu signeur ‹et› mestre̲,  Et dedens le mist pour ouvrer ;  Legierment le puis prouver.
En ce paradis delitable̲,  Qui est à tres@ @tout delitable̲,  Nostres Sires y mist un flueve̲,  Si comme Genesis le prueve̲,  Plus bel ne puet on deviser̲,  Pour amoistir ‹et› arrouser  La terre̲,  ‹et› cils flueves la duit  A porter fueille̲, fleur ‹et› fruit̲,  Herbes̲, arbres̲, racine ‹et› greinne  Pour vivre creature humeinne.
A l'issir de ce Paradis  Que Nostres Sires fist jadis  Se depart cils flueves en quatre̲,  Nuls à droit ne le puet debatre.
Le premier a à non Physon̲,  Et le second a non Gyon̲,  Le tiers Tygris̲, l'autre Eufrates :  Ce sont leur iiij· noms.
Après Physon est uns flueves qui bat  Par=mi la terre de Enlath ;  Gyon va en Ethyopie̲,  Tygris a@ @u Quaire ‹et› en Surie̲,  Et passe delés Damiette ;  Là chiet en mer̲,  ‹et› c'est sa mette.
Toutevoie on l'apelle a@ @u Quaire  Et en Surie le Flumaire.
En Arabich c'est son droit non̲,  Outre mer est de grant renon.
Apres ce̲, ceuls qui les convoient  Prinrent congié quant le flun voient ;  En Alixandre retournerent  Et nos gens en Flumaire entrerent.
En ce flun sont li messagier  Qui s'efforcierent de nagier.
Si ont tant à l'eaue estrivé  Que tuit sont a@ @u Quaire arrivé ;  Par de lés l'ille de Rousset  Passerent à un matinet̲,  Où li roys S· Loys fu pris  De Sarrazins ‹et› entrepris.
Et le vj·‹e› jour de mars̲,  Einsois que li jours fu espars̲,  Vinrent a@ @u Quaire̲, ce me samble̲,  Crestiens ‹et› Sarrazins ensamble ;  O@ @u flun furent v· jours entiers̲,  Et on les vit moult volentiers  Quant il furent tuit descendu̲,  Car moult longuement atendu  Pluseurs Sarrazins les avoient  Qui à veoir les desiroient̲,  Le soudan par especial  Et en après li amiral  Et toute la gent de leur court.
Or vous vueil conter brief ‹et› court  L'onneur̲, le samblant ‹et› la joie  Qu'on leur fist en chambre ‹et› en voie̲,  Car li plus grant ‹et› li menour  Leur faisoient feste ‹et› honnour.
Certes dire ne vous porroie  En un an la feste ‹et› la joie  Qu'on faisoit en chambre ‹et› en rue  Par le Quaire de leur venue.
Moult richement les ostelerent  Et en leurs hostelx les menerent ;  Le Tricoplier̲, messires Guis̲,  Toutes leurs gens ‹et› ses ij· fils̲,  Et messires Robers li Rous  N'eurent c'un hostel pour euls tous ;  Et un autre les Genevois̲,  Aveques les Arragonnois.
Et tous les jours on leur bailloit  Argent̲, pour quan@ @qu'il leur failloit.
Mais li pueples toudis s'efforce  De faire feste ‹et› joie pour ce  Qu'il cuidoit que la pais fust faite̲,  Et elle estoit toute deffaite ;  Eins avoient vin ‹et› viande̲,  Et tout ce qu'apetis demande̲,  Largement ‹et› à grant planté̲,  Et espices à volenté.
Quarante jours y demourerent̲,  Et Babyloinne leur moustrerent  De chief en chief̲, ‹et› puis le Quaire̲,  Qui sont cités de tel affaire̲,  Que chascuns est̲, ce m'est avis̲,  Mil fois plus grande que Paris̲,  Et si sont ij· fois mieus pueplées.
Puis leur moustrerent les galées  Qui estoient seur le Flumaire  Pour l'isle de Chypre deffaire̲,  Si com devant l'ay devisé̲,  Se vous l'avez bien avisé ;  Et pour destruire li bon roy  Qui n'i pensoit que bonne foy.
Mais partout leur admenistrerent  Chevaus assez qu'il chevauchierent̲,  Qui estoient de paremens  Pour les signeurs ; ‹et› pour leurs gens̲,  Chameux̲, roncins ‹et› haguenées̲,  Bien ‹et› richement ensellés.
Quant il eurent tout visité̲,  Si com je vous ay recité̲,  Le lonc ‹et› le lé d@ @es ij· villes  Et leurs ouevres qui sont soutilles̲,  Les galées ‹et› le Flumaire̲,  L'estat̲, la guise ‹et› le repaire̲,  Et ce vint a@ @u chief de iij· jours ;  Deux amiraus les ambassours  Menerent devers le soudan̲,  Et encor leur amena l'an  Chevaus pour aler e@ @u chastel̲,  Qui est grans̲, mervilleus ‹et› bel.
Si n'est pas raison que je oublie  La maniere ‹et› que je ne die  Comment il furent reçeü  Et qu'il ont trouvé ‹et› veü.
Je vous di qu'il a une place̲,  Grant ‹et› longue ‹et› large d'espace̲,  Droitement̲, a@ @u pié d@ @ou chastel̲,  Là trouverent il un tropel  De iiij· à v· mille chevaus̲,  Qui estoient d@ @es amiraus  Et de leurs gens qui les tenoient̲,  Et là leurs signeurs atendoient.
A@ @u piet d@ @ou chastel descendirent  Et en bel arroy se meïrent̲,  Et puis il monterent amont.
Là de gens avoit si grant mont  Que ne le saroie nombrer̲,  Tant bien m'en sceüsse encombrer.
Xxxiiij· amiraus trouverent  Avec le soudan̲,  puis entrerent  Main à main dedens le palais̲,  Qui n'estoit trop biaus ne trop lais.
Fais est en fourme d'une eglise̲,  Et de l'ancienne devise̲,  A pilers ‹et› à votes fais ;  Et si n'estoit pas contrefais̲,  Car tous d'uevre sarrazinoise  Estoit̲, contraire à la françoise.
Li soudans estoit en un lit  Basset̲, bien paré pour delit ;  Et à sa destre coste estoient  Deux grans amiraus qui tenoient  Chascuns une hache en sa main.
Ne say s'il le font soir ‹et› main̲,  Ou s'on le faisoit pour veoir  Que pas ne le faut pourveoir̲,  Et qu'il est toudis pourveüs  Si qu'estre ne puet deçeüs.
D'autre part les cadix estoient  Qui leur fausse loy gouvernoient̲,  Et les amiraus tout entour̲,  Parez comme duc ou contour.
En ce palais dont je vous conte̲,  Avoit mil chevaliers par comte̲,  Chascuns à dorez esperons̲,  Et n'avoient nuls chaperons̲,  Car chascuns avoit faciole  Sus sa teste̲, fust sage ou fole ;  Chascuns avoit l'espée ceinte  Et tenoient moult grant enceinte̲,  Tant estoient serré ‹et› joint  L'un devant l'autre ‹et› si à point  Qu'estre ressambloient ij· murs.
Entre ij· tymbres ‹et› taburs̲,  Menestriers de bouche̲, cymbales  Faisoient restentir les sales̲,  Et si grant noise demenoient  Que toutes les gens essourdoient.
A l'entrée de ce palais  Où on feïst bien un eslais̲,  Tant estoit grans ‹et› lons ‹et› lez̲,  Ot c· Sarrazins a@ @us ij· lez.
Et chascuns tenoit une hache  Dont on tuast bien une vache.
Quant li dessus dit messagier  Furent entreaus̲, sans atargier̲,  Leur firent oster leurs solers ;  Et s'estoit li temps nés ‹et› clers ;  Et vesci la raison pourquoy̲,  Autre cause n'i say ne voy.
On avoit par grant signourie  Paré de tapis de Turquie  Le palais si très richement  Qu'on ne pooit mieux nullement.
Si ne voloient qu'afolez  Fust d@ @es Crestiens ou defoulez ;  Et pour ytant les deschaussoient.
Ou puet estre qu'il le faisoient  Pour plus humblement aourer  Le soudan̲, ‹et› mieux honnourer.
Or vous diray la contenance  Quant il firent la reverence.
Si tost comme il porent choisir  Le soudan̲, sans penre loisir̲,  Et tantost sans essoinne querre  Il leur couvint baisier la terre̲,  Et à toutes leurs gens aussi  Qu'il le couvenoit faire ainsi.
Et quant il furent relevé  Droit emmi le palais pavé̲,  A ij· genous se genouillerent  Et seconde fois la baisierent̲,  Et toutes leurs gens ensement̲,  Qu'estre ne pooit autrement.
Quant il furent en la presence  D@ @ou soudan̲, par droite ordenance  La baisierent la tierce fois.
Lors se preïrent par les dois  Et parler a@ @u soudan alerent ;  Mais toutes leurs gens demourerent  A l'uis d@ @ou palais̲,  ‹et› veoient  Le mistere ‹et› quan@ @qu'il faisoient.
Le Tricoplier premierement  Par la bouche d@ @ou druguement  Dist a@ @u soudan ce qu'il queroient̲,  Et pour=quoy là venu estoient.
Quant il ot dit tout son plaisir̲,  Longuement ‹et› à grant loisir̲,  Et les autres eurent parlé  Qui estoient bien emparlé̲,  La chose estoit toute ordenée  Qu'on leur donroit autre journée̲,   A ceste fois plus ne feïrent  Et a@ @u soudan congié preïrent.
Encor vueil autre chose dire̲,  Mais que vous vous tenez de rire.
Il ne veoit pas leurs talons̲,  Qu'il venoient à reculons.
Se darrier heust une perche̲,  Il fussent pris à la cauperche̲,  Ou feïssent le soubresaut.
Mais einsi reculer leur faut̲,  Adès devers li le visage̲,  En reculant̲, nostre message̲,  Ne point ne li tournent le dos.
En ce point furent à brief mos̲,  Tant qu'il furent hors d@ @ou palais.
Lors se sont vers leurs chevaus trais̲,  Et ij· amiraus les menerent  En leurs hostelx ‹et› convoierent.
Cependant li soudans fist faire  Robes sarrazines a@ @u Quaire  Pour eaus ‹et› pour toutes leurs gens ;  Par x· ou par xij· sergens  En leur hostés les envoia.
Li uns d'eaus très bien les ploia  En disant qu'il les vestiroient  Quant devant le soudan iroient.
Et vraiement c'est la maniere  Qu'il donne à chascun robe entiere  Qui en message va à li ;  N'onque messages n'i failli.
Li temps passa̲,  li termes vint  Qu'aler a@ @u soudan les couvint̲,  Si qu'à sa court se transporterent  Et en droit estat le trouverent  De l'autre fois̲, ne plus ne meins.
Et se devez estre certeins  Que chascuns avoit sarrazine  Robe d@ @ou soudan̲, bonne ‹et› fine̲,  Bien vestue ‹et› bien endossée ;  Einsi furent à leur journée  Et iij· fois la terre baisierent  Si com devant̲,  puis s'en alerent  A@ @u soudan faire leur request.
Or gart Dieux leur corps ‹et› leur teste !  Car s'il ne les prent tous en cure̲,  Il sont de mort en aventure.
Quant li soudans ‹et› ses consaus̲,  Où il avoit xxx· amiraus̲,  Les orent très bien entendu̲,  Il ne leur ont rien respondu̲,  Fors tant̲, sans plus̲, qu'il leur meïrent̲,  Autre journée̲, ‹et› leur deïrent  Qu'adont il leur responderoient  De tout ce qu'il leur requeroient.
Il avoit là ij· amiraus  Faus̲, traïtes ‹et› desloiaus.
L'un avoit à non Sedamour ;  L'autre Julep̲, à po d'amour.
Les ij· deïrent a@ @u soudan :   Sire̲, vengence de cest an  N'arez d@ @ou meffait d'Alixandre̲,  Si bien com de ceste gent prendre.
Faites les prendre ‹et› retenir  Et tous de male mort morir ;  Ou vous les metez en servage  Enchaainnez en une cage̲,  Par quoy ceuls qui dessa venront  Et en tel estat les verront  Prengnent en eaus tel exemplaire  Que mais ne vous osent meffaire.
La chose fu toute acordée̲,  De tous loée ‹et› approuvée.
Là avoit un viés amiral  Qui leur dist tout en general :   Biaus seigneurs que volez vous faire ?  Honnir nous voulez ‹et› deffaire !  Vostre sauf=conduit romperez !  Gardez vous bien que vous ferez  De ces messages retenir̲,  Car grans maus en porroit venir̲,  Et toute chrestienté mouvoir  Encontre nous̲, à dire voir.
Vingt jours furent en ce debat  Qu'adès l'amiraus se debat  Afin que le sauf=conduit teingne̲,  Seürement̲, quoy qu'il aveingne.
Finablement il s'acorderent  Et une autre pais ordennerent  Qui estoit a@ @u roy damageuse  Et à tout son païs honteuse.
Deux amiraus ont esleüs̲,  Sages hommes ‹et› pourveüs  Et devers le roy les envoient̲,  Et nos messages les convoient̲,  Tant seulement pour raporter  Se li roys vorroit acorder  La pais cornue qu'il li portent.
Mais nennil ;  en vain s'en efforsent ;  Mais pour rien qu'on leur sache dire  Ceste pais ne leur puet souffire̲,  Se le Tricoplier ne la jure̲,  Dont c'est despis ‹et› grant injure.
Toutevoie il les delivrerent̲,  Et en Chipre les renvoierent.
Si se meïrent a@ @u retour̲,  A grant joie ‹et› à grant baudour.
Mais ensois qu'il se departissent  Il fu ordené qu'il veïssent  Les bestes que li soudans a ;  Et leur garde pas ne tensa̲,  Eins les moustra̲, sans contredit̲,  Tout en l'eure qu'il li fu dit.
Il y avoit iij· olifans̲,  Qu'à merveilles estoient grans ;  Aussi virent il une araffe̲,  Je ne say s'elle vint de Jaffe.
Et li chevalier leur moustrerent  Les gieus dont Sarrasin jouerent.
Or vueil laissier ceste matiere̲,  Et revenir à la premiere.
Quant li roys̲, pleins de loyauté̲,  Vit la très grant desloyauté  Que li Sarrazin li faisoient̲,  Et que la pais pas ne tenroient̲,  Et il sot bien tout leur affaire̲,  Il commanda tantost à faire  Par son amirail une armée  Si grant ‹et› si bien estofée  Com faire porra bonnement.
Dedens monta isnellement  Et en Rodes s'en vuet aler.
Là vuet il le temps differer  Pour veoir que ce devenra  Et se son Tricoplier venra ;  Et s'il ne revient̲, c'est s'entente  De passer la mer̲, sans attente̲,  Et d'aler devant Alixandre̲,  Car bien la cuide avoir ‹et› prendre̲,  Et tenir̲, ou toute essillier̲,  S'on ne li rent son Tricoplier.
Li roys en Rodes demoura̲,  Et li maistres moult l'onnoura.
Aussi feïrent tout li frere ;  Chascuns de lui servir se pere.
Là le Tricoplier atendoit̲,  Et souvent de li demandoit  A ses privez̲, tant qu'il avint  Qu'en brief temps en Rodes revint.
Et avecques lui amenoit  Deux amiraus̲, dont on tenoit  Que l'un estoit li plus privez  De celui qui est ordenez  Et qui a le gouvernement  De leur soudan presentement.
L'autre y avoit ij· fois esté̲,  L'une en yver̲, l'autre en esté ;  Et de par le soudan venoient.
Or vous diray ce qu'ils queroient̲,  Einsi comme oy dire l'ay.
Il ne queroient que delay̲,  Et de la pais n'avoient cure̲,  Qui depuis leur fu chose dure.
Sagement se sont contenu  Et devant le roy sont venu.
Là fu monsigneur Perceval̲,  Et le maistre de l'Ospital̲,  Et le prince de Galylée̲,  Et Bremont̲, qui bien fiert d'espée̲,  Et maint autre que pas ne nome̲,  Qui tuit sont vaillant ‹et› preudomme.
Si deïrent en leur presence̲,  Devant tous ‹et› en audience   Sire̲, cil est mors qui traitié  Avoit l'acort ‹et› le traitié ;  Si que cils qui a la puissance  D@ @ou soudan ‹et› sa governance  Dit qu'il ne le vuet pas tenir.
Pour ce nous a fait ci venir̲,  Et vuet qu'autre traitiés se face  Qui cestui — si planne ‹et› efface̲,  Et que tout soit fait en son non̲,  Qu'amiraus est de grant renon.
Baillieé le nous a par epytres̲,  Par cedules ‹et› par chapitres ;  Tenez̲, ves les ci par escript̲,  Qu'il a de sa main propre escript.
Si les verrez  ‹et› ferez lire  Pour mieus savoir ce qu'il vuet dire.
Après li feïrent requestes̲,  Qui n'estoient justes ne honnestes.
Et vraiement il demandoient  Chose qu'à faire n'afferoient ;  Dont li gentils roys amast mieux  Qu'on li eüst crevée les yeux̲,  Et que mais n'afulast heaume̲,  Ou avoir perdu son royaume̲,  Ou tantost mourir vraiement  Qu'il leur acordast telement̲,  Et qu'a toute peinne s'offrist  Qu'en son royaume les souffrist.
Li roys vit bien leur volenté  Qu'en riens ne sont entalenté  D'avoir traitié̲, ne pais̲, n'acort ;  Eins ne quierent que le descort.
Si s'en partirent̲,  que response  N'en portent qui vaille une ronce.
Quant il se furent departi̲,  Li roys estoit en tel parti  Qu'il cuidoit estre forsenez.
Il fist apparillier ses nez̲,  Et tantost monta en galée̲,  Et aussi fist toute l'armée.
Si ne tourna ne sà ne là̲,  Mais droit en Chypre s'en ala̲,  Pour son armée refforcier̲,  A ses annemis efforcier.
Si=qu'il fist tant en po de tans  Par son avoir ‹et› par son sans  Qu'il ot c· ‹et› xl· voiles.
Et les Sarrazins è@ @s estoiles  Sa venue prophetisoient.
Cil d'Alixandre bien savoient  Que li roys seur la mer estoit̲,  Et que son armée aprestoit̲,  Si qu'il estoient sus leur garde.
Chascuns pense̲, chascuns resgarde  A la ville fortefier.
Li roys les faisoit espier  Par gens qui vont seur la marine̲,  Si qu'il savoit tout leur couvine.
Conseil demanda qu'il feroit  Et se vers Alixandre iroit.
Mais son conseil finablement  Li dist :  Sire̲, certeinnement  Nous ne savons lieu si possible  Pour vous̲, que la cité de Triple.
Par nostre conseil vous irez̲,  Car bien vous y emploierez ;  Qu'il n'a de la mer d@ @ou soudan  Jusqu'en païs le Camaran  Lieu̲, ne place̲, bourc̲, ne repaire  Où mieus peüst son honneur faire.
Si=que li roys leur ottria̲,  Car grant desir d'aler y a.
Li roys fist recueillier sa gent ;  Et tantost vallet ‹et› sergent  Tres@ @tous leurs chevaus amenerent  Et é@ @s naves les hostelerent.
Li roys monta  ‹et› prist sa voie  Droit vers Triple̲,  Dieux le convoie !  Qu'il trouvera plus grant deffense  En ceaus de Triple qu'on ne pense.
Li roys s'en va par mer najent  Droit à Triple̲, lui ‹et› sa gent.
Tant ont à la mer estrivé  Qu'il sont près de Triple arrivé ;  Et quant il vorrent terre prendre̲,  On leur deffendi le descendre̲,  Car seur le port grant gent estoient  Qui sa venue bien savoient̲,  Et s'estoient très bien armé̲,  Bien abillié̲, bien acesmé̲,  De garros̲, de sajettes̲, d'ars̲,  D'espées̲, de lances̲, de dars.
Moult se tenoient fierement  Ensamble̲, ‹et› orguilleusement ;  Tant estoient la gent sauvage  Qu'il tenoient tout le rivage.
Et quant li gentils roys les voit̲,  Tantost sot ce qu'à faire avoit.
Moult vaillamment sa gent conforte̲,  Moult les prie̲,  moult les enorte  Qu'il soient vaillant ‹et› vassal.
Il appella son amiral  Et li commanda qu'il descende  Tantost̲, ‹et› qu'à bien faire entende̲,  Car s'il fiert bien de bonne espée̲,  Il dist qu'il li lairont l'entrée.
Mais li contes de Herefort̲,  Et aussi Perrin de Grimort  Arriverent certeinnement  Devant tous ‹et› premierement̲,  Car il avoient ij· galées̲,  Bien garnies ‹et› bien armés.
Et le premier qui descendi  D@ @es galées̲, dont je vous di̲,  Fu un escuier de Gascoingne̲,  Qui fu bons en ceste besoingne.
Guerrot avoit non le vallet ;  Et le secont fu Chastelet̲,  Un très bon escuier d'Anjo ;  Et uns chevalier de Poito̲,  Nommé Perceval de Colongne  Fu li tiers̲, qui petit ressongne  Les Sarrazins ‹et› leur emprise̲,  Car il ne les doubte ne prise.
L'amiraus descendi après̲,  Et li roy le tint moult de près ;  Si fist li princes ‹et› sa gent  Et maint chevalier bel ‹et› gent ;  Si sont Percevaus ‹et› Bremons.
Trop vous seroit lons li sermons̲,  Si tout voloie raconter̲,  Ne le vous saroie conter.
Quant il furent tuit descendu̲,  Li uns n'a pas l'autre atendu.
Là fu si mervilleus li chaples̲,  Que de Triple jusqu'à Estaples  Ne fu piessa gaires plus grans.
Li bons roys estoit moult engrans  De ses anemis desconfire.
Il fiert̲,  il boute̲,  il sache̲,  il tire̲,  Et si fierement se combat  Qu'il tue tout quan@ @qu'il abat.
Et li princes ne se feint mie  Qu'à cent en a tollu la vie ;  Et Percevaus si bien s'i prueve  Qu'il detranche tous ceaus qu'il trueve.
Bremons si vaillaument se monstre  Que tous ceuls qu'il tient ou encontre  Sont detaillié ou affolé̲,  Mort̲, mehaingnié ou decolé.
Brief aussi tous ceuls qui là sont  Mervilleusement bien le font  Et si très bien̲, que le pieur  Cuidoit estre tout le milleur̲,  Si=que là tant se combatirent  Que les Sarrazins desconfirent̲,  Et leur est li champs demourez ;  De sanc vermaus est coulourez.
N'i vaut esquermie ne luite̲,  Tuit se meïrent à la fuite.
Li roys fist sonner la trompette  Tantost en signe de retraite̲,  Si que sa gent se recueillirent  Et tous ensamble se meïrent.
Il tirerent hors leurs chevaus  Et monterent comme vassaus  En belle ‹et› en bonne ordenance̲,  Com chevalier plein de vaillance.
Si ont tant fait ‹et› tant erré̲,  En bataille joint ‹et› serré̲,  Que devant Triple sont venu̲,  Grant ‹et› petit̲, juene ‹et› chenu̲,  En ociant leurs annemis  Qu'à fort sont en la ville mis.
Et̲, de Triple jusqu'à la mer̲,  Qui proprement le vuet esmer̲,  N'a c'une lieuette petite̲,  D@ @es lieues qui sont en Egipte.
La chasse longuement dura.
Tant en ocist ‹et› acora  Li rois ‹et› sa gent en la chace  Que couverte en estoit la place ;  Et tant d'ocis en y avoit  Que nulz le nombre n'en saroit ;  Et gisoient̲, gueules baées̲,  Entre la ville ‹et› les galées.
Li roys estoit devant la ville̲,  Et Sarrasin plus de xx·‹m·›  Les entrées li deffendoient  Moult fort ‹et› le mieus qu'il pooient.
Mais li roys est entrez dedens  Avec sa gent̲, malgré leurs dens.
A la porte tant en ocist  Que le plus hardi d'eaus vossist  Bien estre en Ynde la majour.
Ainsi ne fina toute jour  D'occire̲, ‹et› sa gent de pillier  Pour toute la ville essillier.
Et quant elle fu bien pillie̲,  Bien destruite ‹et› bien essillie̲,  Li roys le feu dedens bouta̲,  Car bien vit̲, ‹et› pas ne doubta̲,  Qu'il ne la peüssent tenir̲,  Et veoit le vespre venir.
Si fist la trompette sonner  Pour mettre à point ‹et› ordener  Sa gent qui estoient espars̲,  Par la ville de toutes pars.
Quant il furent tuit assamblé̲,  Tant ont pillé̲, tant ont emblé̲,  Qu'il n'i avoit garson ne page  Qui ne fust chergiez de pillage̲,  Et qui n'eüst très grant richesse.
Li gentis rois pleins de noblesse̲,  Il n'a pas le cuer esperdu̲,  Trouva que il n'avoit perdu  C'un chevalier tant seulement̲,  Et ix· ou x·̲, qui folement  En la ville embatu s'estoient  Et les hostels pas ne savoient.
Mais il ne pot onques savoir̲,  Par homme qui là fust̲, le voir  Qu'il puelent estre devenu̲,  Ne s'il sont mort ou retenu.
Si=qu'einsi fu Triple gastée̲,  Prise̲, destruite̲, arse ‹et› brulée.
Or vueil deviser la devise  De Triple̲, comme elle est assise.
Près de la mer̲, en un grant plain  Siet̲, si qu'on la voit tout de plain.
E@ @u my lieu a ij· montaingnettes̲,  Qui sont rondes ‹et› hautelettes̲,  Dont seur l'une a un chastelet  Qui n'i est messéant ne let ;  Maisonnez sont toutes entour̲,  Et tient bien iij· lieues de tour.
Mervilleusement est pueplée  De gens̲,  ‹et› si n'est pas fermée.
Li lieus d'entour est odorans̲,  Par=tout̲, est si souef flairans  Qu'il samble à tous̲, n'en doutez mie̲,  Qu'on soit en une espisserie  Pour les fruis ‹et› pour les jardins̲,  Plantés de mains de Sarrazins ;  Car de tous fruis̲, de toutes antes  De tous estos̲, de toutes plantes̲,  De toutes herbes à racine  Qui puelent porter medecine  Trueve on là à très grant planté̲,  Que Sarrasin y ont planté.
Moult y a de belles fonteinnes  Qui sont nettes̲, clers ‹et› sainnes.
Là croist le sucre ‹et› la kanelle̲,  Et mainte espice bonne ‹et› belle ;  Mais il n'i a point de riviere.
Or revenray à ma matiere.
Pour ce que li roys d'Ermenie  Avoit requis le roy d'aye̲,  Et encor li avoit escript  Que̲, pour la foy de Jhesu Crit̲,  Li soudans sa mort li procure̲,  Dont il est en grant aventure̲,  Qu'il n'en soit destruis ou peris ;  Tourblés en est ses esperis  Et ses cuers a si grant meschié̲,  Comme d'avoir le chief tranchié̲,  Ou qu'il ne soit procheinnnement  Essiliez perpetuelment̲,  Se li bons roys ne le secourt.
Encor li manda brief ‹et› court  Que s'il vient à Alayas̲,  Qu'il y venra plus que le pas̲,  A tout quan@ @qu'il porra mouvoir  De gens̲, pour le chastel avoir ;  Et se li nomme la journée  Qui li bons roys a aceptée.
Alayas est uns chastiaus  Qui est fors ‹et› puissans ‹et› biaus.
Ville y a  ‹et› siet seur la mer̲,  Et si vous vueil bien affermer  Qu'a@ @us Ermins a fait maint ahan.
C'est l'eritage d@ @ou soudan  Et si est assis en la marche  D'Ermenie̲,  ‹et› a@ @us Ermins marche.
Li nobles roys a@ @u fier corage  Estoit outre mer davantage  Et e@ @u pays d@ @es Sarrazins.
Si vuet conforter les Ermins.
Li roys de Triple se parti  Et s'en ala à cuer parti  De joie ‹et› de merencolie̲,  Car moult souvent merencolie  A ses annemis damagier  Et a@ @u roy d'Ermenie aidier ;  Et s'a joie de son emprise  Quant la cité de Triple est prise.
Suer la mer de Triple chevauche̲,  Mais il n'i a maison de bauche̲,  De terre̲, ne d'autre marrien  Qu'il n'arde̲,  ‹et› n'i espargne rien.
Souvent s'espée en sanc a taint̲,  Chascuns tue quan@ @qu'il ataint.
Einsi s'en va tout combatant  Et les Sarrazins ociant̲,  A Alayas droite voie̲,  Boutant le feus ;  que vous diroie ?    Trois bonnes villes y a pris  Et destruites li roys de pris̲,  Dont vesci les noms̲, sans doubtance ;  C'est Tourtouze̲, Liche ‹et› Valence̲,  Et maintes grandes ‹et› petites̲,  Qui de peler les aus sont quittes̲,  Car c'est tout mors ‹et› mis en cendre̲,  Sans espargnier homme ne prendre.
Et quant la nuit venir veoit̲,  En navige se retraioit.
Et y faisoit sa gent retraire.
Mais de jours aloient meffaire  Sus Sarrazins̲,  ‹et› destruisoient  Et tuoient quan@ @qu'il trouvoient.
Li nobles roys̲, frans ‹et› gentis  A son fait est si ententis  Qu'avoir ne puet autre penser  N'il ne saroit ailleurs penser.
Tant a erré par ses journées  En nés̲, en coques̲, en galées  Qu'il vint devant Alayas.
Quant il y fu̲, un moult grant tas  Vit de gens qui là l'atendoient.
Sans ceuls de pié v·‹m·› estoient̲,  Tous à cheval̲, pour lui deffendre  Qu'à terre ne peüst descendre.
Un jour en la mer s'arresta  Li roys̲,  ‹et› moult bien s'apresta  Et se conseilla qu'il feroit  Et comment il descenderoit.
Et quant il fu bien consilliez̲,  Bien aprestés̲, bien abilliez̲,  Il fist nagier tout droit a@ @u port̲,  Et là se combati si fort̲,  Que maugré tous est descendus.
Tant en y ot de pourfendus  Et de tuez̲, qu'il s'en fuirent.
Li roys ‹et› sa gent les sievirent  Qu'il monterent sus les chevaus̲,  Comme preudommes ‹et› vassaus.
Là commença moult forte chasse̲,  Il s'en fuient̲,  li rois les chasse ;  Et tant les chassa longuement  Qu'il en fu repris durement.
Sarrazin s'estoient retret  En un trop bon lieu pour le tret.
C'estoit en un rochier sauvage̲,  Pour porter a@ @u bon roy damage.
Si que li roys les fui tant̲,  En ociant̲, en combatant̲,  C'une grant lieue outre la ville  Trouva la gent pleinne de guille  Qui estoient en grant deffense.
Li roys fist mettre en ordenance  Toute sa gent ‹et› recueillir̲,  Car il les voloit assaillir ;  Mais il ne les pot aprochier  Ne grever dedens le rochier̲,  Car il traioient si forment  Et si très mervilleusement  Que tous ses chevaus ocioient  Et à terre les abatoient.
Li roys vit bien le grant meschief  Et que d'eaus ne venroit à chief  Se longuement leur traire dure ;  Car s'il perdoit sa monteüre̲,  En peril seroit de sa vie  Et toute sa chevalerie.
Li bons roys fist une retraite  Et entour lui resgarde ‹et› gaite̲,  Et trouva qu'il ont ja tuée  De ses chevaus ‹et› afolé  Tant qu'il n'en a que iiij·‹xx›.
Lors dist :  Seigneurs̲, se Sarrazins  Meinnent longuement ceste dance̲,  Tuit serons à pié̲, sans doubtance.
D'autre conseil user nous faut ;  Lassé sommes  ‹et› il fait chaut̲,  Si ne porrons aler à pié.
Prenons chascuns lance ou espié̲,  Et leur courons sus vitement̲,  Tous ensamble ‹et› serréement.
Se nous pouvons venir entr'iaux̲,  Il s'en fuiront comme chevriaus  Et les occirons à no guise.
Lors a chacuns sa lance prise̲,  Si que li roys leur couru seure  Si fierement̲, qu'en petit d'eure  Furent mis à desconfiture.
N'i vaut sajette n'armeüre̲,  Car mort furent ‹et› desconfit̲,  Et certeinnement Dieux le fit  Qui li donna̲, c'est chose voire̲,  Grace̲, pris̲, honneur ‹et› victoire.
Tant en ot mort près d@ @ou rochier  Qu'il n'i pooient chevauchier.
Qui fuir pot̲, il s'en fui̲,  Mais li roy plus ne les sievi.
Pour ce que reprendre se voit  De ce que tant fait en avoit.
A Alayas s'en retourne  Li bons roys qui envis sejourne.
Quant il y vint̲, il assailly  Le chastel̲,  mais il y failly̲,  Car sa gent estoient lassé̲,  Grevé̲, travillié ‹et› foulé  D@ @ou grant chaut ‹et› de la bataille̲,  Et s'avoient po de vitaille ;  Et li Sarrazin qui estoient  E@ @u chastel̲, bien se deffendoient.
Mais la ville arse ‹et› si destruite  Fu̲, qu'elle ne vaut une truite.
Quant li roys vit qu'il advesprit̲,  Un brief conseil à ses gens prist̲,  Et dist :  Signeurs̲, li vespres vient̲,  E@ @s nés retraire nous couvient.
Si=que tantost se recueillirent  Sa gent̲,  ‹et› e@ @s nés retreïrent  Et leurs chevaus ‹et› leur piétaille̲,  Qui volentiers le font sans faille.
Et li bons roys qui bien veoit  Que là profiter ne pooit  A un autre port s'en ala  Qui estoit assez près de là.
Là sejourna viij· jours entiers  Avec sa gent̲, qui volentiers  Faisoient ‹et› se reposoient̲,  Car moult grant mestier en avoient.
Là li bons roys̲, que Dieus aye̲,  Atendoit le roy d'Ermeie.
Et ses messages li manda̲,  Et a@ @u partir leur commanda  Qu'il li deïssent qu'il venist̲,  Et que couvenant li tenist̲,  Et venist à tout son effort  Pour li faire aïde ‹et› confort̲,  Car il est venus comme amis̲,  Einsi comme il li a promis.
Quant ce vint a@ @u chief d@ @es viij· jours̲,  A@ @u roy ennuia li sejours̲,  Pour ce que le roy d'Ermenie  Par devers lui ne venoit mie̲,  Et pour l'iver qui aprochoit̲,  Et a@ @u cuer forment li touchoit  Si=qu'il li vint un accident  Qu'il faut qu'en païs d'occident  Voist briefment a@ @u pape parler.
Vez=ci la cause à droit parler.
Il vuet empetrer un succide  Aucun confort̲, aucune aïde  Pour la sainte Crestienté̲,  Où son cuer a mis ‹et› enté̲,  Et pour les Sarrazins destruire.
Vive tels roys ‹et› ja ne muire !  Qui ne vuet̲, ne quiert̲, ne pourchasse  Autre deduit ne autre chasse  Fors damagier ses annemis̲,  Et s'est courtois à ses amis.
Lors se parti  ‹et› si s'adresse  Vers Chypres̲, la plus droite adresse.
Tant a nagié qu'en Chypre vint̲,  Et là sejourner le couvint  Pour ses gens d'armes resposer.
Et vous devez bien supposer  Que moult y avoit de bleciez̲,  De lassez ‹et› travilliez ;  Et pour ses chevaus mettre à point  Qui estoient en petit point.
Aussi avoit fait li bons roys  Maintes saillies̲, mains conroys̲,  Et autres armées menues̲,  Qui ne sont pas ci contenues̲,  Car trop longue chose seroit  Qui toutes les y metteroit̲,  Et anuier porroit a@ @u lire  Qui toutes les vorroit escrire.
Or querez un roy qui ce face̲,  N'à qui Dieux doint si belle grace  Qu'adès c· contre un se combat̲,  Et s'a victoire ou qu'il s'embat.
A dire est que si annemy  Sont c· pour un encontre li.
Or parlons d@ @es fais d'Alixandre  Et d'Ector̲, qui ne fu pas mendre  D@ @es autres preus qui ont esté  Que j'ay ci devant recité ;  Comment que homme d'onneur a tant  Comme ot Hector le conbatant̲,  Mais qui bien raison li feroit  D@ @es ix· preus x·‹mes› seroit.
Si que li ajousteray  Quant ce livre parfineray̲,  Qu'il est preudons̲, ‹et› s'est estables̲,  Liés̲, larges̲, loiaus̲, veritables̲,  Justes̲, sages̲, bien avisez ;  Et̲, se très bien le devisez̲,  En tout est de si bon affaire  Com nature puet homme faire̲,  Asses vous en deviseroie ;  Mais jamais dire ne porroie̲,  Le bien̲, l'onneur̲, le scens̲, le pris  Qui sont en sa bonté compris.
Li nobles roys̲, qui n'a pareil̲,  En Chypre fist son appareil  Tel comme il faut à si grant homme̲,  Car il s'en vuet aler à Romme.
N'autre chose n'i va querir  Fors a@ @u Saint Pere requerir  Qu'il ottrie un commun passage̲,  Car faire vuet le saint voiage.
Là vuet il mettre corps ‹et› mise̲,  Tout en l'onneur de sainte Eglise̲,  A la gloire ‹et› protection  De la foy̲,  car s'entention  N'est que de la toudis accroistre̲,  Entre les mondains ‹et› en cloistre.
Li roys en galée monta̲,  En mer n'en terre n'arresta  Se petit non̲, tant fu engrant  De venir à Romme la grant.
A l'entrée mains cardinaus  Monterent dessus leurs chevaus̲,  Et à l'encontre li alerent̲,  Et puis a@ @u pape le menerent.
Et quant li papes l'a veü̲,  Son estat li a tant pleü  Que très grant chiere li a fait  De cuer̲, de pensée ‹et› de fait.
Il fist sa supplication ;  Si que consideration  Ot le pape a@ @u petit estat  Où la Crestienté estat.
Si li dist :  Tribulations̲,  Mortalitez̲, occisions̲,  Compaingnes regnent̲, ‹et› pechiez ;  Dont li mondes est entechiés̲,  Si que bon ne me samble mie  Que le passage vous ottrie  Quant à present̲,  car ce seroit  Très grans peris que li feroit.
Car pechiez nuist  ‹et› s'est po gent̲,  Et tuit seigneur ont à present  Trop de riotes ‹et› de plais.
Mais qui les porroit mettre en pais̲,  Moult volentiers acorderoie  Le pelerinage̲,  ‹et› si yroie̲,  Qu'en verité je le desir  Tant̲, que c'est mon plus grant desir.
Mais ce ne seroit pas profit.
C'est la response qu'il li fit.
Encor y a une autre chose̲,  Biaus fils̲,  vraiement je suppose  Que qui sagement traiteroit  A@ @u soudan̲, qu'il acorderoit  Legierement un bon acort.
Si=que je conseille ‹et› acort  Que nous prenons gens couvenables̲,  Sages̲, avisez ‹et› traitables̲,  Et que très bien les enfourmions  Et a@ @u soudan les envoions.
Mais einsois leur couvient avoir  Procuration ‹et› povoir  De vous̲, pour vous̲, en vostre non  D'acorder̲, s'il vous samble bon.
Il n'en sera qu'à vostre vueil.
Li roys respondi :  Je le vueil̲,  Car je sui seins de tele corde  Que quan qu'il vous plaist je l'acorde̲,  Et tout vostre voloir feray̲,  En tous cas̲, tant com vis seray :  Car je vous doy oubeissance̲,  Foy̲, pais̲, honneur ‹et› reverence    Et pour ce que marcheandise  Estoit toute perdue à Pyse̲,  A Venise̲, à Romme ‹et› à Gennes̲,  De dras d'or̲, de soie ‹et› de pennes̲,  D'avoir de pois̲, d'espisserie̲,  Et ensement en Rommenie̲,  En Puille̲, en Calabre̲, en Sesille̲,  Et en mainte autre bonne ville̲,  Pluseurs citez tramis avoient  A@ @u Saint Pere  ‹et› li supplioient  Très humblement que bon acort  Mettre li pleüt a@ @u descort  D@ @ou roy de Chypre ‹et› d@ @ou soudan.
Car si le descors dure un an̲,  Il dient en leur verité  Que toute la Crestienté  En vaurra pis notablement.
Si=que li papes sagement̲,  D@ @ou gré d@ @ou roy̲, ordena là̲,  Que de chascune ville ala  Vers le soudan une personne  Notable̲, diligent ‹et› bonne̲,  Qu'estre doivent embassadeurs  De la pais ‹et› mediateurs  Entre le soudan ‹et› le roy̲,  Qui se combat pour nostre foy.
Et li roys pooir leur donna  Tel com li papes ordonna̲,  Et promist̲, en cas qu'il iront̲,  Il tenra tout ce qu'il feront.
Devers le soudan s'en alerent  Et à son conseil besougnierent  Si bien que bons acors fu fais  De tous delis̲, de tous meffais ;  Et d@ @es ij· pars fu acordé̲,  Escript seellé ‹et› juré.
Chascuns seur sa loy l'afferma  Et li soudans la conferma.
Li messagier sont retourné̲,  Qui n'ont mie trop sejourné.
Si ont fait leur relation  Et dit̲, en leur conclusion̲,  De la pais toute la maniere.
Li rois en fist moult bonne chiere̲,  Qu'elle li estoit profitable  Et très grandement honnourable  Pour lui ‹et› pour tout son païs̲,  Et aussi pour tous ses amis.
Li roys se parti de la court.
Mais sa renommée qui court  Par tous païs̲, par tous chemins̲,  L'essaussa tant que les Hermins  L'ont pour leur signeur esleü̲,  Pris ‹et› nommé ‹et› receü̲,  Nom pas en sa propre personne̲,  Mais chascuns d'eaus sa vois li donne̲,  A tous=jours perpetuelment  Et de commun assentement.
Et par coy la chose ait durée̲,  Tuit li milleur de la contrée  Et les villes l'ont seellé̲,  Par leur foy ‹et› par seellé̲,  Tous ensamble̲, c'est a@ @ssavoir  Que c'est a@ @u roy ‹et› à son hoir.
Et les clefs d@ @es milleurs fortresses̲,  Qui d@ @ou païs sont plus maistresses̲,  Ont baillié a@ @u prince son frere̲,  Par quoy la chose soit plus clere.
Et s'en a la possession  Paisible̲, sans rebellion̲,  Et tient toute la signourie  D@ @ou bon royaume d'Ermenie̲,  Pour le roy qui procheinnement  Y sera̲, s'il puet bonnement.
Quant li roys oy la nouvelle̲,  Moult li fus plaisant ‹et› nouvelle̲,  D'un tel royaume conquerir  Sans labeur ‹et› sans cop ferir.
Si=que li roys s'achemina̲,  Et tant hasté son chemin a  Qu'en la cité vint de Venise̲,  Où on l'aimme forment ‹et› prise.
Li roys n'i fist pas lonc sejour̲,  Car un dimanche̲, a@ @u point d@ @ou jour̲,  A grant joie ‹et› à grant deduit̲,  L'an mil ccc·lxviij·̲,  Se parti̲, moult bien m'en remembre̲,  Vingt huit jours dedens septembre̲,  Pour aler faire l'ordenance  D@ @ou païs ‹et› la gouvernance  Qui à son hoir li est donnez  Ligement ‹et› abandonnez.
Mais einsois que li rois de pris  Partist de court̲, com bien apris̲,  A nostre Saint Pere parla  D'une autre besongne̲,  car là  Estoit le signeur de Lesparre̲,  Qui sa bouche pas bien ne barre̲,  Car s'il l'eust très bien barrée  Et de sylence seellée̲,  Il n'eüst pas dit les paroles  Qu'on tint pour nices ‹et› pour foles̲,  Qu'il avoit parlé rudement  A@ @u roy de Chypre̲, ‹et› folement̲,  Et en champ l'avoit appellé̲,  Qui ne doit pas estre celé.
Si s'en desdit ‹et› escondit̲,  Si com vous l'orrez par mon dit̲,  Present le pape ‹et› maint preudomme  Qui estoient à court de Romme.
Vesci pour=quoy  je le diray  Et ja ne vous en mentiray̲,  Car verité ne quiert nuls angles̲,  N'elle n'a que faire d@ @es jangles.
Je vous afferme loyaument̲,  Que quant il vint premierement  Devers le roy̲, li roys li fit  Honneur̲, courtoisie ‹et› profit  Autant comme s'il fust son frere̲,  Engendrés de pere ‹et› de mere.
En ses armées le menoit  Et si près de lui le tenoit  Qu'en li avoit droite fiance  De s'onneur ‹et› de sa chevance.
Or est certain comme evangile  Que d@ @ou Quaire jusqu'à Sebille  N'a homme qui sache d@ @ou fait  D'armes̲, tant comme li roys fait ;  Si que par samblance l'amoit  Et son droit signeur le clamoit̲,  Car honneur ‹et› chevalerie  Aprenoit en sa compagnie̲,  Et en tous biens en amendoit̲,  Si bien que mieux ne demandoit.
Quant Triple fu prise ‹et› gastée̲,  Li roys fist une grant armée ;  Li sires de Lesparre vint̲,  O li gens d'armes plus de vint̲,  Et voloit entrer en galée.
Li roys li deffendi l'entrée̲,  Et dist que ja n'i entreroit  Avec li̲,  einsois demorroit̲,  Car d@ @es gages estoit quassez̲,  Et s'avoit gens d'armes assez.
Encor li dist il autre chose  Que pas ne vueil qui soit enclose̲,  Present comtes ‹et› chevaliers̲,  Et gens d'armes ‹et› escuiers :   Sire de Lesparre̲, servi  M'avez̲,  que bien ay desservi̲,  Et se je vous doy rien̲, paier  Vous vueil tantost sans delaier ;  Mais cure n'ay de vo service̲,  Car trop y a danger ‹et› vice̲,  Se la cause dire voloie.
Pour=quoy ce fu ?  Je ne saroie̲,  Car par ma foy̲, je ne le say̲,  N'encor oy dire ne l'ay.
Li sires de Lesparre dit  Qu'il fait mal qu'il li contredit  D'aler nostre Signeur servir ;  Et qu'il l'en devroit requerir̲,  Puisqu'il en a devotion ;  Et que c'est grant confusion  Et que Dieu courresce ‹et› offent  Quant son service li deffent̲,  Car à saoul ‹et› à geun  Son digne service est commun̲,  En tous cas̲, à tous ‹et› à toutes ;  De ce ne fait il nulles doubtes.
Li roys se parti sans plus dire.
Et li autres avoit tant d'ire̲,  Qu'à peines que là ne moroit̲,  Pour ce qu'en Chypre demouroit.
Et quant li sires de Lesparre  Vit qu'il gisoit seur tele quarre̲,  Que chascun qui honneur voloit  Avec le bon roy s'en aloit̲,  Et il estoit seuls reservez̲,  A po qu'il ne fu tous dervez.
Si s'en ala en son hostel̲,  A tel dueil qu'onques homs n'ot tel̲,  Si=que toute la nuit pensa̲,  Et landemain contrepensa̲,  Qu'il feroit ne qu'il devenroit̲,  Et quel fin la chose penroit.
Si s'avisa finablement  Pour lui vengier plus hautement̲,  Pleins de forsen ‹et› de desroy  Qu'en champ appelleroit le roy̲,  Pour lui combattre corps à corps  A li ;  là fu tous ses accors.
Moult considera qu'il feroit̲,  Et quel part il l'apelleroit̲,  Car il desire avoir tel juge  A son pooir qui pour li juge  Et qu'il soit à li favourables̲,  Dous ‹et› courtois ‹et› amiables ;   Si qu'en son cuer determina  Finablement ‹et› ordonna  Qu'en la court le roy d'Engleterre̲,  De qui̲, je croy̲, qu'il tient sa terre̲,  Mettroit à fin ceste besongne.
Car li chevaliers de Gascongne  Est nez̲, ‹et› norris ‹et› attrais  Et pour ce s'est ses cuers là trais.
Et s'il ne le puet avoir là̲,  En autre court l'appellera.
Ce sera en la court le prince  Qui de Gales tient la province̲,  Et qui se dit duz de Guienne  Qui n'a pas toudis esté sienne.
Et se là ne le puet ataindre̲,  A@ @u roy de France s'ira pleindre̲,  Et en sa court le metera  S'il puet ;  ‹et› si combatera  De hache̲, de glaive ou d'espée.
Ce fu la fin de sa pensée.
Quant il ot merencolié̲,  Pensé̲, musé ‹et› colié̲,  Tant qu'il ne savoit mais que dire̲,  Tantost fist une lettre escrire.
Moult bien la seela ‹et› ploia̲,  Et a@ @u gentil roy l'envoia.
Vesci la teneur de la lettre̲,  Car je n'i vueil oster ne mettre.
Vesci la superscription de la lettre que le signeur de Lesparre envoia a@ @u   roy de Chypre.
A mon tres honnouré ‹et› tres redoubté seigneur̲, le  roy de Iherusalem ‹et› de Chypre.
La teneur de la lettre fu tele :    Mon tres honnouré ‹et› tres redoubté signeur̲, Vous  savez bien comment vous m'envoiastes querir en Constan÷tinoble   par vos lettres ‹et› par messire Bremont de La   Vote̲, que je vous venisse servir ;  ‹et› je qui cuidoie en   vous trouver j· bon signeur ; ‹et› comme celui qui y   estoie tenus̲, vins à vostre mandement.
Et si vous ay servi   par l'espasse de x· mois entiers ou plus̲, d@ @es=quels je vous  ay servi les vj· à mes coustanges ‹et› les iiij· a@ @us vostres.
Et si vous ay servi le mieux ‹et› le plus honnourablement   que j'ay peu ‹et› sceu.
Or est einsi que depuis un po de   temps en=sa̲, vous avez pris merencolie seur moy̲, o  u par faus rapport̲, ou par vostre volonté̲, ne say le=quel.
Assez de foys vous ay dit ‹et› prié que il vous pleust à   moy dire pour=quoy vous me portez malivolence̲, ne se  aucuns vous avoit reporté aucune chose de moy qui fust   contre vostre honnour ou la moie.
Car se ainsi estoit que   nuls le vous heust raporté̲, j'en estoie prest de moy  descuser par devant vous̲, en disant que il avoit menti  faussement ‹et› mauvaisement̲, ‹et› que je m'en deffenderoie  par mon corps̲, einsi comme j· chevalier se doit deffendre  en gardant son honnour.
Et̲, outre ce̲, le vous ay je fait  dire par le prince vostre frere̲, par le conte de Herford̲,  ‹et› par l'arcevesque ;  ‹et› aussi le vous ay je dit autre fois   par devant le dit conte de Herford ‹et› messires Perceval̲,  estant en Rodes̲, hors de vostre royaume ;  ‹et› onques   n'ay trouvé homme qui m'ait dit que j'eusse fait chose   qui tournast contre mon honnour̲, si que desormais je  m'en tien pour desencusé̲, ‹et› tien que j'ay fait ce que un  droit ‹et› loial chevalier doit faire.
Et quant a@ @u fait de la   lettre en la=quele je vous estoie tenus̲, je la pense bien   avoir acomplie tellement comme je doy̲,  car je vous ay   fait presenter par le maistre de l'Ospital ‹et› par le conte   de Herford que j'estoie prest d'aler en ceste presente   armée ‹et› de vous tenir tout ce que je vous avoie promis̲,  e@ @u cas que vous me tenriés aussi tout ce que vous   m'aviez promis.
Et vous leur avez respondu que vous ne   voliés que je y alasse̲, ‹et› que e@ @u cas que je yroie̲, vous  me feriés faire damage ‹et› deshonnour ; de la=quele chose   certes vous me faisiés grant tort̲,  car le service de Dieu   est commun  ‹et› vous ne le deussiez mie deffendre à nul   crestien especiaument à moy̲, considéré le service que  je vous ay fait.
Et toutes les autres choses contenues   e@ @s@ @dites lettres̲, je les ay si bien acomplies à mon avis que  des=ores=en=avant j'en doy estre tenus pour desencusé.
Et   puis=qu'einsi est que je voy clerement̲, que vous volez  d@ @ou tout mon deshonnour ‹et› mon damage̲, je m'aquite  de vous  ‹et› m'en desiste des=ores=en=avant.
Et vueil que   vous sachiez que desormais je oseray autant pourchacier   vostre deshonnour̲, comme vous ferez la moie.
Et pour÷chasseray   à mon pooir̲, non=obstant que je vous heusse   dit que je vous serviroie volentiers tous les jours de ma    vie̲, tant comme je congnoisteroie que mon service vous   pleust.
Mais or voy je bien que il ne vous plaist plus̲,     ‹et› pour ce je m'en aquite  ‹et› vueil faire le contraire.
Dieux    vous rende le guerredon selonc voz merites.
Escript en Rodes̲, le tiers jour d'Aoust.
Le Sire de Lespaire    Une autre lettre estoit enclose  En ceste ci qui portoit glose̲,  Dont li bons roys moult se merveille̲,  Et je aussi en ay grant merveille̲,  Qu'elle n'otoit gaaing ou perte̲,  Et s'estoit seelée ‹et› ouverte.
Et vesci la teneur d@ @es lettres qui estoient ouvertes ‹et› encloses dedans les   premieres̲, ‹et› seellées d@ @ou seel le signeur de Lespaire.
Pierre de Lisignan̲, roy de Chypre̲, Je Florimons̲,  sires de Lespaire̲, vous fais savoir que assez de fois je  vous ai oy dire ij· choses :  li une si est que vous ne   mentistes onques̲,  ‹et› li autre si est que se nuls vous   chargoit de riens contre vostre honneur̲, que vous vous  en deffenderes par devant le roy de France.
Je vous di   que aucunes couvenances les=queles vous m'aviés̲, vous  m'avez menti faussement ‹et› mauvaisement.
Et se vous   volez dire le contraire̲, je le vous prouveray par mon  corps contre le vostre̲, par devers le roy d'Engleterre̲,  mon seigneur̲, ou par devant monseigneur le prince de  Guienne̲, son fils̲, ou par devant le roy de France̲, le=quel   que vous vorrez de ces iij.
Et pour ce que vous ne   vous puissiez mie desencuser que vous ne puissiez estre   par devant l'un d@ @es iij·̲, je vous doing terme de la  S· Michiel prochain venant jusques à j· an ;  ‹et› si me faites   savoir devant lequel vous volez estre de ces iij·̲, je y  seray.
Et ne vous desencusez mie que je ne soie assez   gentils hom pour vous combatre̲,  car je me tien aussi   gentis hom de pere ‹et› de mere comme vous estes ;  ‹et› en   vous n'a de noblesse plus qu'en moy̲, fors que vous avez  une couronne de roy̲, laquelle j'ay oy dire à mains preus  hommes que nuls homs n'est dignes de la porter qui soit   faus ‹et› mauvais ‹et› mensongier̲, si comme vous estes.
Si me faites response̲, se vous volez maintenir le  contraire ou non̲, dedens le dit terme d@ @ou Noel.
Escript en Rodes̲, le quars jour d'Aoust̲, l'an de la  Nativité Nostre Signeur mil ccc·lxvij.
Quant li bons roys les lettres vit  Savez comment il se chevit ?  Il les ouvri  ‹et› prist à lire̲,  Et puis commensa à sousrire̲,  Et dist qu'il ne li en chaloit  Se plus servir ne le voloit̲,  Et qu'aussi ne le vuet il mie :  Si=que bonne est la departie ;  Mais ce forment li desplaisoit  Que rudement li escrivoit  Et qu'il li disoit villenie̲,  Ce que faire ne deüst mie.
Si pensa longuement̲, sans faille̲,  Quant il vit qu'en champ de bataille  Estoit appellez tellement.
Lors son conseil isnellement  Manda pour savoir qu'il feroit̲,  Et comment il responderoit̲,  Comment qu'il fust tous consilliés̲,  Car mieus amast estre essilliés̲,  Qu'à s'onneur ne li respondit̲,  Quelque chose qu'on li deïst.
Chascuns dist son opinion̲,  Mais la vraie conclusion  Fu qu'à li se combateroit  Et que briefment li escriroit.
Li gentils roys qui fu preudons  A@ @u messagier donna preu dons̲,  N'onques il ne s'en conseilla̲,  Et puis ces lettres li bailla.
Vesci la lettre toute entiere̲,  Qui commence en tele maniere :    C'est la teneur de la lettre que le roy envoia pour response a@ @u signeur de   Lesparre.
De par le roy de Iherusalem ‹et› de Chypre.
Florimont̲, sire de Lespaire̲, nous avons reçeu ‹et› veu  unes lettres les=queles vous nous avez envoiés ;  ‹et› quant   est de ce que escript nous avez̲, que la response d@ @es dites  lettres vous envoions dedens la feste de Noël prochain   venant̲, savoir vous faisons que nous̲, si comme vous  le savez̲, sommes a@ @u present seur nostre armée̲, a@ @u saint  service de Dieu.
Mais sachiez que nous̲, par la grace de  Dieu̲, retournant de l'armée̲, vous̲, dedens la Saint  Michiel qui sera de la Saint Michiel prochain venant en   un an̲, trouverez à la court d@ @ou roy de France̲, qui vous  respondera si comme il vous affiert̲, ‹et› en tele maniere  que jamais n'aurez volenté d'escrire à roy crestien par   la maniere que escript nous avez.
Escript à nostre hostel d@ @ou Quid le xv‹e› jour de   septembre̲, l'an mil ccc·lxvij· de la Nativité de  nostre Seigneur Ihesucrist.
D@ @ou roy se parti li messages̲,  Qui estoit avenans ‹et› sages̲,  Et s'en ala devers son mestre.
Si li a devisé tout l'estre̲,  L'estableté̲, la contenance̲,  Le bien̲, l'onneur ‹et› la prudence  Qu'il a trouvé e@ @u roy de Chypre.
N'il n'a de Damas jusqu'à Ypre̲,  Ce dit̲, homme nul qui le vaille  En scens̲, en conseil̲, n'en bataille ;  Et qu'il est bon qu'il li escrise  Doucement ‹et› par autre guise.
Li sires de Lesparre muse  A@ @u messager qui pas ne ruse̲,  Einsois disoit à bonnes certes̲,  Si=qu'il li a respondu :  Certes  La chose ne puet demourer  Einsi pour moy deshonnourer̲,  Qu'à tous=jours=mais honnis seroie  Et blasmez̲, s'einsi la laissoie.
Car ce m'ocist  ‹et› tant me grieve̲,  Qu'a po n'a que li cuers ne me crieve̲,  Que li autre font leur honnour̲,  Et je demeure à deshonnour.
Et si l'estoie venus querre̲,  A grant peinne en estrange terre̲,  A grant mise ‹et› à grant labour̲,  Et pour ce a mes cuers grant dolour.
Li nobles roys frans ‹et› gentis̲,  Com diligens ‹et› ententis  A son fait ‹et› à sa besongne̲,  Hucha Perceval de Coulongne̲,  Si li dist moult courtoisement :    Perceval̲, vous savez comment  Florimons de gage m'apelle̲,  Qui est mervilleuse nouvelle  Et pleinne de moult grant desroy̲,  C'uns chevaliers appelle un roy.
Il mesprent si villeinnement  Et si tres orguilleusement̲,  Que c'est la rien qui plus m'anoie̲,  Comment que confortez en soie.
De riens ne li croist vasselages̲,  Eins est folie ‹et› grans outrages  De mettre en tel lettre s'estude.
Il est moult pleins d'ingratitude̲,  Qu'il ne recongnoit les biensfais  Que par maintes fois li ay fais.
Vous savez bien que je l'amoie̲,  Honneur ‹et› profit li faisoie ;  Et à tort m'apelle de gage  Einsi comme il feroit un page̲,  Et aussi en vostre presence.
J'ay esleü le roy de France  A juge̲, si que brief ‹et› court  Combatre me vueil en sa court.
Là̲, se Dieux plaist̲, me vengeray  De Florimont̲,  ‹et› tant feray  Que jamais en jour de sa vie  A roy ne dira villenie.
Si=qu'à Paris vous en irez̲,  Et là pourveance ferez  Pour nos chevaliers ‹et› no gent̲,  Et n'i espargniez n'or n'argent̲,  Mais faites là si grandement  Et si trés honnourablement̲,  Qu'il ne soit chose qui y faille̲,  Car trop seroit notable faille  S'il y avoit aucun deffaut ;  Et vous savez tout ce qu'il faut  A tel fait.
Pour ce vous en charge  De tous poins  ‹et› si m'en descharge.
Mais pensez souvereinnement  Qu'armez soie seürement̲,  Et aussi que ma monteüre  Soit bonne ‹et› belle ‹et› bien seüre.
Percevaux dist qu'il le feroit  Volentiers̲, a@ @u mieus qu'il saroit.
Baillier li fist cent mille livres.
Cil s'en parti qu'il fu delivres̲,  En grant estat̲, en grant arroy̲,  Si comme consillier d@ @ou roy.
Tant fist qu'à Paris est venus̲,  Où il estoit bien congneüs.
Li roys à la court demoura  Et li papes moult l'onnoura ;  Et chascuns honneur li faisoit̲,  Qu'à tous ‹et› à toutes plaisoit  En fait̲, en dit ‹et› en maniere̲,  En port̲, en meintieng ‹et› en chiere.
Et Florimons y est̲, qui chace  En toutes guises ‹et› pourchace  Qu'il soit quittes de son appel̲,  Où bien porra laissier la pel ;  Car c'est son principal desir  Qu'à honneur s'en puist departir.
Et li papes de l'autre part  Ne fait que penser main ‹et› tart  Comment il les puist acorder.
Si comme oy l'ay recorder̲,  Tousjours sont cardinal en voie̲,  Qu'a@ @u roy li sains peres envoie ;  Mais̲, pour venir̲, ne pour aler̲,  Li roys n'en volt oïr parler̲,  N'onques un seul mot d'esperence  N'en porterent̲,  car sans doutance  On ne puet en li pais trouver  Ne pour prier̲, ne pour rouver.
Quant li sains peres a veü̲,  Essaié̲, tempté ‹et› sceü  Que li bons roys qui tant valoit  Nul acort faire ne voloit̲,  Il a dit qu'il le mandera  Et de la pais le priera̲,  Et qu'à ce vuet mettre grant peinne.
Ce fu en la sainte semainne  Que Dieux pour no redemption  Endura mort ‹et› pascion.
Li sains peres l'envoia querre  Et il vint à li sans enquerre  Qu'il li voloit̲,  que oubeissance  Li faisoit ‹et› grant reverence.
Li papes par la main le prist̲,  Et lez li doucement l'assist̲,  Et li dist moult courtoisement  Et moult tres amiablement :   Biaus fils̲, il est chose certeinne  Que vous avez heü grant peinne  E@ @u service Nostre Seigneur̲,  De quoy li grant ‹et› li meneur  Et chascuns heüreus vous clainme ;  Et je croy bien que Dieux vous aimme̲,  Car il le vous a bien moustré  En lieus où vous avez esté̲,  Si=que̲, fieux̲, je vous vueil reprendre  Et̲, en vous reprenant̲, aprendre  Que c'est si mauvaise racine  De vivre en pechie de hayne̲,  Que bien jamais ne fructifie ;  Et pour c'est fols cils qui s'i fie̲,  Ne homs ne porroit son Creatour̲,  Qui de tout le monde est actour̲,  Bien amer̲, ne bien honnourer̲,  Qui en ce point vuet demourer ;  N'à droit ne le puet recevoir.
Vous savez bien que je di voir  Et si est contre l'evangile̲,  Qui dit que c'est chose si vile  De haïr ;  c'est un mors tel  Com de vivre en pechie mortel ;  Qu'on passe les commandemens  De Dieu̲, qui est nos sacremens ;  Dont la fin est tele sans fable  Qu'on en pert gloire pardurable.
Si=que̲, biaus fils̲, je vous diray̲,  Je vous aim tant ‹et› ameray  Qu'en nul cas je ne vous faudroie  Ne que Hector fist à ceuls de Troie.
Li sires de Lesparre est cy  Qui a le cuer teint ‹et› nercy  Pour ce que trop vous a meffait.
Si amendera son meffais  A vostre gré ‹et› à mon dit ;  Et̲, biaus fils̲, vous savez qu'on dit̲,  Et toute raison s'i acorde̲,  De pecheur misericorde.
Et vraiement il s'en repent ;  Mais juenesse les gens aprent  Et les tient en si fol cuidier  Que nuls ne le porroit cuidier̲,  Si=que̲, biaus dous fils̲, je vous pri̲,  Pour Dieu ‹et› pour l'amour de my̲,  Et pour toute crestienté̲,  Qu'il l'amende à vo volonté̲,  Et pour le bon temps où nous sommes ;  Car je ne donroie ij· pommes  D'un homme qui ne prent amende  Et reçoit̲, quant on li demande̲,  Especiaument à sa guise ;  Et je vous jur̲, par sainte Eglise̲,  Que vostre honneur y garderay  En tous les cas que je saray.
Li roys oy bien le saint pere̲,  Qui haïne moult vitupere̲,  Si que très bien considera  Comment il li respondera.
Il considera la parole  D@ @ou signeur qui à li parole̲,  Sa sainté ‹et› sa dignité  Et sa très grant humilité̲,  Qu'il li promet qu'il gardera  Son honneur ‹et› li sauvera ;  Et puis la guerre d@ @ou Soudan̲,  Où il porroit faire un tel cran  En son païs̲, s'en France aloit̲,  Qu'à malaise l'amenderoit̲,  Qui estoit chose moult doubteuse.
Aussi la semaine peneuse  Li faisoit a@ @u cuer grant remort̲,  Quar Dieux y pardonna sa mort ;  Et n'est pas raisons qu'il oublie  Que bons drois a mestier d'aye ;  Et s'est fortune perilleuse̲,  Moult souvent̲, ‹et› si mervilleuse  Que le plus haut en bas retourne  Souventes fois̲, quant elle tourne.
Et s'ara ce qu'il demandoit̲,  C'est honneur ;  à plus ne tendoit.
Et quant il ara sa demande̲,  Fols est li homs qui plus demande.
Si respondi moult humblement :   Très saint pere̲, en commandement  Pren ‹et› reçoy vostre priere̲,  Par si que mon honneur entiere  Y soit si nettement gardée  Qu'elle n'i soit en riens grevée.
Car je vueil à vous oubeir  En tous cas̲, sans desoubeir ;  Et avec ce̲, qu'il se desdie  En vostre presence̲, ‹et› qu'il die̲,  Si haut qu'il ne le puist nier̲,  Qu'il me tient pour bon chevalier  En tout cas̲, preudomme ‹et› loial  Pour estre en toute court royal ;  Et que chascuns le sache ‹et› l'oie  Par quoy desamensongiés soie ;  Et qu'on ait tout premierement  D@ @ou faire son consentement ;  Qu'autrement riens ne vous otry.
Lors dist li papes sans detry :   Sans doute je li feray faire  De point en point̲, sans nul contraire̲,  D@ @ou tout à vostre volenté̲,  Qu'einsi le m'a il creanté.
Li roys respondi en la place  Que tout son bon plaisir en face̲,  Car toute s'onneur met en lui  Sans penre conseil à nelui.
Atant de là se departirent̲,  Si ordenerent ‹et› deïrent  Que la chose en ce point demeure̲,  Tant que li papes verra l'eure  Et le temps qu'il les mandera̲,  Et la pais d'eaus pronuncera.
La vigile de  Pasques vint̲,  Si=qu'a@ @u pape bien en souvint.
Le bon roy manda qu'à li veigne ;  Et il y vint à grant compaingne̲,  Car toute sa chevalerie̲,  Toute sa gent ‹et› sa maisnie̲,  Et maint bon chevalier estrange̲,  Dignes d'onneur ‹et› de loange.
N'il n'avoit cardenal à Romme̲,  Chevalier̲, bourgois ne prudomme  Qui ne venist à l'assamblée̲,  Que le pape avoit assamblée.
Et quant il furent tuit venu̲,  Grant̲, petit̲, moien ‹et› menu̲,  Li sires de Lesparre estoit  Avec les autres̲, qui estoit  Piessa venus a@ @u mandement  D@ @ou pape̲, ‹et› tout premierement.
Et li gentils roys sans orgueil  Se seoit en un fausdestueil.
Là fist une collation  Le pape̲, en grant devotion ;  Et bien ‹et› bel ‹et› proprement  Moustra̲, à bon entendement̲,  Comment on doit son Dieu amer  Et son proisme sans point d'amer ;  Et comment sa mort pardonna  A@ @u faus Juif̲, qui li donna  E@ @u costel d@ @ou fer de sa lance̲,  Et a@ @us autres qui̲, par sentence̲,  Sans cause̲, à mort le condampnerent  Et en crois le crucifierent.
Tout aussi qui vuet recevoir  Le saint sacrement ‹et› avoir̲,  Lui ‹et› son cuer doit ordonner̲,  Et sa maniere̲, à pardonner  Toutes rancunes̲, tous meffais̲,  Qu'on li a pourchacié ‹et› fais.
Li saint le faisoient jadis̲,  Pour ce ont il glorie en paradis.
Quant la collation fu dite̲,  Li papes̲, qui moult se delite  Ad ce qu'il les puist acorder̲,  Prist devant tous à recorder̲,  Et dist einsi en audience :  Sire de Lesparre̲, je pense  Que vous savez assez la cause  Dont ceste assamblée se cause.
Vous avez ouvré follement̲,  Et mauvais consaus vraiement  Vous a si meü̲, que de fait  A@ @u roy de Chypre avez meffait.
Vous li avez escript paroles  Qui sont rudes̲, nices ‹et› foles̲,  Et mauvaisement contruvées̲,  Que mar fussent elles pensées.
Vous l'avez appellé de gage̲,  Sans nulle cause̲, par outrage ;  Si=que vous vous en desdirez̲,  Et devant chascun li direz  Qu'il est preudons̲, justes̲, loiaus̲,  Et qu'onques ne fu desloiaus̲,  Et qu'en li nul mal ne savez̲,  Et aussi que vous le tenez  Pour bon ‹et› loial chevalier̲,  Veritable̲, ferme ‹et› entier ;  A@ @u neant le gage metez̲,  Et que forment vous repentez  De ce que tant en avez fait̲,  Et pardon querez d@ @ou meffait.
Et vueil que vous li amendez  A genous̲, ‹et› plus n'atendez̲,  Car c'est chose qu'il convient faire̲,  Et qui vous est bien necessaire.
Quant il ot finé sa parole̲,  Qu'on ne tenoit pas pour frivole̲,  Li sires de Lespaire dit :   Sire̲, je advoue vostre dit̲,  Et volentiers me desdiray  Et de point en point tout diray  Ce que vous m'avez commandé ;  Car pour ce m'avez vous mandé̲,  Et meffait li ay ;  par saint Pere̲,  C'est bien drois que je le compere.
Tantost de son lieu se depart̲,  Et si s'en ala ceste part  Où li gentils roys se seoit̲,  Car face à face le veoit.
Un petit de lui s'eslongna̲,  Et devant lui s'agenouilla̲,  Si li a dit moult humblement  Et moult très honnourablement :   Monseigneur̲, je vous ay meffait  De cuer̲, de pensée ‹et› de fait̲,  De volenté ‹et› par escript̲,  Car mal à point vous ay escript.
Dont je me repen̲, sans mentir  Tant com je m'en puis repentir ;  Et ce m'a fait faire consaus  Mauvais ‹et› traïtres ‹et› faus ;  Et se j'ay meffait ou mesdit̲,  Ma bouche de cuer s'en desdit̲,  Et devant chacun mon appel  Met a@ @u néant  ‹et› le rapel.
Et s'il a chevalier o@ @u monde  Ferme̲, loyal̲, net̲, pur ‹et› monde  De mal̲, je vous vueil accepter  Pour tel̲, sans nul autre excepter.
N'onques en vous nul mal ne vi̲,  Fors cuer franc̲, d'onneur assevi.
Or sui cils qui le vous amende ;  Sire̲, vueilliez penre l'amende̲,  Et tout mon meffait pardonner  De cuer̲, ‹et› vo grace donner̲,  Car je met en vostre ordenance  Mon corps̲, mon honneur̲, ma chevance.
»   Et si vous di bien qu'il plouroit  A@ @u dire̲, ‹et› d@ @ou cuer souspiroit ;  Et si parloit si baudement  Que chascuns l'ooit proprement.
Chascuns l'entent  ‹et› chascuns l'oit ;  Li papes einsi le voloit.
Quant il ot dit sa volenté  Et chascuns l'ot bien escouté̲,  Li sains peres a@ @u roy pria  Moult à certes  ‹et› dit li a  Qu'il li vueille tout pardonner  De cuer̲, ‹et› sa grace donner̲,  Car il voit bien qu'il s'en repent ;  Aussi font cil qui sont present.
Et li roys qui vit clerement̲,  Que c'estoit s'onneur grandement  D@ @ou pardonner̲, li pardonna  Moult bonnement̲,  ‹et› raison a  Qu'il ne le pooit desconfire  Plus aise que de lui desdire.
Li papes fist venir le vin  Et le confit̲, à celle fin  Que la pais fust bien affermée  De cuer̲, de fait ‹et› de pensée.
Adont Florimons se dressa  Et a@ @us espices s'adressa.
Le dragier prist ‹et› la touaille̲,  A@ @u bon roy vint  ‹et› se li baille ;  Et à un genouil le servi  Et encor li cria mercy.
Et li bons roys qui bien perçut  Son cuer en grace le reçut.
Einsi fu la pais acordée  Et d@ @ou saint pere confermée.
Apres le vin ‹et› le confit̲,  Saves vous que li bons roys fist ?  De toutes choses devisées̲,  Faites̲, dites ‹et› repliquées̲,  A plus grant déclaration  De s'onneur ‹et› punition̲,  Il prist lettres de no saint pere̲,  Ad fin qu'à tous=jours=mais appere  Qu'il estoit purs ‹et› innocens̲,  Et li autres avoit po scens  Et tort̲, qui appellet l'avoit  De gage̲, chascuns le savoit.
Dessus vous ay dit ‹et› compté  Comment li roys̲, pleins de bonté̲,  Voloit aler en Hermenie.
Il fist aprester sa navie  Et se parti̲, bien m'en remembre̲,  Droit xxviij· jours en Septembre.
Et si tost qu'en Chypre sera̲,  La plus grant armée fera̲,  Qu'il porra pourchacier ne faire̲,  Pour faire a@ @us Sarrazins contraire̲,  Et a@ @u soudan principaument̲,  Qu'il het de cuer si mortelment̲,  Qu'il rencommencera la guerre  A son païs ‹et› à sa terre ;  En terre ‹et› en mer sera fors̲,  Et sera si grans ses effors̲,  S'il puet̲, qu'e@ @u païs demorra̲,  Ou vraiement il y morra̲,  Car il rara son heritage̲,  Par traitié ou par vasselage.
Or vous ay dit ‹et› raconté  Le scens̲, l'onneur ‹et› la bonté̲,  Le hardement̲, la grant vaillance̲,  Les grans emprises̲, la prudence̲,  La gentillesse̲, la noblesse  D@ @ou roy de Chypre̲, ‹et› la largesse̲,  Et comment il usa sa vie.
C'est bien raison que je vous die  Sa fin ‹et› sa piteuse mort̲,  Dont j'ay souvent si grant remort̲,  Que toutes fois qu'il m'en remembre̲,  Je n'ay ne sanc̲, ne cuer̲, ne membre  Qui ne fremisse de doulour̲,  Et qu'il ne pere à ma coulour ;  Car pas ne croy que̲, puis c· ans̲,  On veïst prince de cent tans  Faire nulle si grant emprise̲,  Selonc son pooir ‹et› sa mise̲,  Comme il fist̲, quant il ala prendre  La forte cité d'Alixandre.
Si=que sa mort vous conteray̲,  Ne ja ne vous en mentiray ;  Einsi comme cils le m'a dit  Qui y estoit ‹et› qui la vit̲,  Et qui mentir ne deingneroit  Ne que un empereres feroit̲,  Car il est chevaliers de pris̲,  Sages̲, loiaus ‹et› bien apris.
Se vous monstreray par escript  Ce qu'il m'en a dit ‹et› escript.
Mais à tous pri qu'il ne desplaise  A nelui ;  car̲, par saint Nicaise̲,  Je ne le di pas par envie̲,  Par hayne̲, ne par lignie̲,  Car pas ne sui de son linage ;  Ne ne le di pour avantage̲,  Pour promesse̲, ne pour avoir ;  Que je n'autres en doie avoir ;  Einsois le di pour verité̲,  Si comme il le m'a recité.
L'an mil ccc·jx ‹et› sexante̲,  E@ @u temps que froide bise vente̲,  Qui mainte fleur a decopée̲,  Par la froidure de s'espée  Et la terre est cointe ‹et› mignote̲,  Pour ce qu'elle a sa belle cote̲,  Qui est plus que nulle fleur blanche̲,  Et le gresil est seur la branche̲,  Pour la froidure de l'iver̲,  Que li oisillon ‹et› li ver  Et mainte autre beste s'enterre̲,  L'une è@ @s maisons̲, l'autre en la terre̲,  Droit de Janvier le jour xvj‹e›̲,  Et environ l'eure xv‹e›  De la nuit̲, fu à Nicossie  De sa plus procheinne lignie̲,  Et d@ @es nobles de son païs̲,  Li nobles roys de Chypre ocis̲,  En sa chambres̲, sous sa courtine̲,  Nuz̲, gisans delés la royne.
Et li feirent plus de xl·  Plaies̲, voire plus de l.
Ce me dist messires Gautiers  De Confflans̲, non pas seul̲, moy tiers̲,  Qu'i en y avoit plus de xx ;  Et s'estoit là où tout ç'avint̲,  Et dist qu'il s'en combateroit  En champ qui li debateroit.
Mais ja ne m'en debateray̲,  N'en champ ne m'en combateray̲,  Pour ce qu'en France ‹et› en l'Empire  Meschiet bien souvent̲, pour voir dire.
Et vesci toute la maniere  Comment mors fu ‹et› mis en biere.
Sa mort estoit ja pourparlée  De ses annemis ‹et› jurée̲,  Qui estoient d'une aliance̲,  Einsois qu'onques alast en France.
Un chevalier laissié avoit  En son païs qui bien savoit  Comment on le voloit tuer ;  Si que pour sa mort eschuer̲,  Si tost comme il fu revenus̲,  Il ne se fust jamais tenus  Qu'il ne li heüst descouverte  La mortel traïson couverte.
Si que toute li devisa̲,  Et bien ‹et› bel l'en avisa.
Li chevaliers dont je vous conte  Fu messires Jehan le Viconte̲,  Qui avoit esté desconfis  En bataille̲, j'en sui tous fis.
Messires Thommas de la Marche̲,  Qui n'est pas nez de Danemarche̲,  Eins fu François̲, le desconfist  En Angleterre̲,  ‹et› tant fist  Par s'espée̲, qui très bien taille̲,  Qu'il ot l'onneur de la bataille.
Et de ses freres li dist tant̲,  Qu'il en estoient consentant.
Encor li dist il autre chose  Que je nullement croire n'ose̲,  Car il li dist que la royne  Estoit amie ‹et› concubine  A monsigneur Jehan de Mors̲,  Par le temps qu'il a esté hors̲,  Et qu'il l'a heüe ‹et› tenue  Cent fois̲, en ses bras̲, toute nue.
Et̲, par Dieu̲, je croy qu'il mentoit̲,  Pour ce que la royne estoit  Si vaillant ‹et› si preude femme̲,  Et en tous cas si bonne dame̲,  Que jamais ne s'i consentist̲,  N'a@ @u roy son signeur ne mentist.
Et vraiement elle amast mieus  Qu'on li deüst crever les yeus.
Li roys pas trés bien ne cela  Ceste chose̲,  ains la revela  A@ @u prince̲, qui estoit son frere̲,  Drois germains de pere ‹et› de mere.
Et quant li princes l'entendi̲,  Tout en l'eure li respondi  Que celui qui ce li enorte̲,  Et teles nouvelles li porte̲,  Avoit menti mauvaisement̲,  Et qu'il le disoit vraiement  Pour engendrer division̲,  Et une grant discention  Entre le bon roy ‹et› le pueple̲,  Quant si faites paroles pueple.
Et qu'il le face couvenir  Et en sa presence venir̲,  Et se il le puet tel trouver  Qu'il puist ceste chose prouver  Qu'il les face tous sans atendre  Morir ‹et› escorchier ‹et› pendre ;  Car bien l'aroient desservi  S'il l'avoient einsi servi ;  Et se prouver ne le povoit̲,  Li princes disoit qu'il devoit  Pareille peinne recevoir̲,  Se li roys faisoit son devoir.
Ceste chose fu revelée  A tous nobles de la contrée.
Si vinrent tuit devers le roy̲,  Tous ensamble ‹et› en grant conroy̲,  Et s'excuserent de ce fait̲,  Si com le princes avoit fait.
Li roys Le Vinconte manda  Et̲, present tous̲, li demanda  Tesmongnage de verité  De la très grant iniquité  Et de la mortel traïson  Qu'on li pourchassoit sans raison.
Messires Jehans la tesmongna̲,  Qu'onques homme n'i ressongna.
Et li conta en sa presence  Devant tous̲, ‹et› en audience̲,  Et dist qu'il s'en voloit combatre  A ij· ou à iij· ou à quatre̲,  En iiij· jours l'un apres l'autre̲,  Teste armée ‹et› lance seur fautre.
Et seur cela bailla son gage  A@ @u roy̲, devant tout le barnage̲,  Qu'autre prueve n'i trouveroit̲,  N'autrement ne le prouveroit.
Quant il ot dit sa volenté̲,  Et chascuns l'ot bien escouté̲,  Tuit deïrent à une vois :   Gentils sires ‹et› nobles roys̲,  Ne le crees contre vos gens̲,  Car il se ment parmi ses dens.
C'est uns Angles deshonnourez̲,  Faus̲, mauvais̲, traïtres̲, couez.
Il est parjurs  ‹et› s'est infames̲,  Diffames d'ommes ‹et› de fames̲,  Si ne le deves de riens croire.
Il perdi honneur ‹et› victoire ;  Et d'un chevalier desconfi̲,  On en doit partout dire si ;  N'à li combatre ne se doit  Nuls chevaliers̲, tant ait bon droit ;  Ne ja ne nous combaterons  A li̲,  mais nous vous requerons  Qu'il soit jugiez selonc la loy  De Chipre ;  car̲, par Saint Eloy̲,  Puis que son fait prouver ne puet̲,  Drois commande ‹et› raisons le vuet ;  Et la loy de Chypre s'acorde  Qu'il soit pendus à une corde̲,  Comme traïtres condampnés ;  Ou mis aveques les dampnés̲,  En prison ou en chartre obscure̲,  Sans jamais veoir creature.
Quant il orent dit leur plaisir̲,  Li roys n'i quist autre loisir̲,  Einsois en l'eure leur bailla  Et sa sentence leur tailla̲,  Et dist :  Vez=ci que vous ferez :  Selonc vo loy le jugerez̲,  Puis=que tesmongnage ne trueve  Par quoy son entention prueve.
Si le jugierent  ‹et› preïrent  Et en un chastel le meïrent  Qui est appellés Bonivant.
Et là fu mis par tel couvent  Qu'onques puis d@ @ou chastel n'issy̲,  Eins y fu mors en grant sousci.
Mieus vausist qu'il se fust teüs̲,  Car cils est fols ‹et› deceüs  Qui d@ @es signeurs trop s'entremet̲,  Ou qui à leur conseil se met̲,  Pour dire chose qui desplaise.
Et cils qui dit chose qui plaise  Est honnourez ‹et› bien=venus̲,  Sages̲, bons ‹et› loyaus tenus ;  Et cils qui dit ce qui desplait  Bastist pour lui si mauvais plait̲,  Ja soit ce que verité die̲,  Qu'en grant peril est de sa vie.
Par cestui le poez savoir̲,  Qui fu honnis pour dire voir.
Or en y a d'une autre guise.
Car cils qui son signeur avise  Et li dit ce que faire faut̲,  Ou qu'il li monstre son deffaut̲,  En son conseil tout pleinnement  Ou hors conseil priveement̲,  Maint sont qui en scevent bon gré̲,  Et qui mettent en haut degré  Ceuls qui leur dient tels paroles̲,  Quant bourdes ne sont ne frivoles.
Mais le bon roy vueil excuser  Sans flaterie ‹et› sans ruser̲,  De ce que si tost pour jugier  Leur delivra le chevalier̲,  Ja soit ce que leur loy deïst  Que li roys einsi le feïst.
Car li roys ne fait jugement  D'aucun chevalier nullement̲,  Einsois les chevaliers le font  Et les signeurs quant il y sont.
Qui seroit ce qui oseroit  Presumer̲, ou qui penseroit̲,  C'uns tels sires fust tant haïs  D@ @es nobles de tout son païs̲,  Et de ses freres proprement  Com pour le tuer telement ;  Et que la chose fust celée  Si qu'elle ne fust revelée.
Car on dit souvent par la rue̲,  Chose qui est de iij· sceüe̲,  C'est fort chose à faire̲, par m'ame̲,  Comment qu'il en soient en blame.
Car chascuns le tient̲, ‹et› sans fable̲,  Plus qu'evangile veritable̲,  Et s'aucuns en sont exceptez  Deux̲, iij· ou iiij· en sont hostez.
Car Gautiers me dist que sa mere  Fu de la traïson commere̲,  Qu'en Chypre en queurt la renommée̲,  Dont elle est maudite ‹et› blasmée.
Or vous ay dit ‹et› devisé  Coment le roy fu avisé  De sa mort̲, qu'on li pourchassoit  Et comment souvent y pensoit.
Et autre foys li devisa  Li princes̲,  ‹et› si l'avisa  Et li dist les mauvais couvines̲,  Et fu quant il fu a@ @us  Salines̲,  Qu'il fist la darreniere armée  Qui par li fu onques armée  Qu'il assambla moult grant navie  Pour aler̲, en Triple̲, en Surie.
Et avec ce li revela  Li princes̲,  ‹et› y appella  Monsigneur Jehan de Gaverelles̲,  Qui fu à dire ces nouvelles  Sans plus̲, pour porter tesmognage  Par tous païs̲, que son hommage̲,  Foy̲, serement̲, fraternité  Avoit vers le roy acquité.
Li roys la haute mer passa̲,  Et briefment il la rapassa ;  A Romme ala vers le saint Pere  Pour Florimont̲, c'est chose clere̲,  Si com devant devisé l'ay.
Or vous vueil dire̲, sans delay̲,  Pour=quoy ‹et› comment fu occis  Li roys d@ @es gens de son païs.
Li roys en son païs revint  Où si fort malades devint  Qu'il jut en son lit moult griefment̲,  Sept semainnes entierement.
Et en la fin il fut garis̲,  Dont maint eurent les cuers marris ;  Car pour eaus mieus esté eüst  Se Dieus adonques pris l'eüst̲,  Pour la traïson̲, qui celée  Fust̲, qu'il avoient pourpensée.
Quant li roys fu en milleur point̲,  Et il vit le jour en bon point̲,  Talent le prist d'aler chacier̲,  Pour lui deduire ‹et› solacier.
Uns chevaliers o li estoit  A qui volentiers s'esbatoit̲,  Ce fu Henry de Gibelet.
Un fil avoit̲, moult biau vallet̲,  Et s'avoit une belle fille  D@ @es milleurs de toute la ville̲,  Dame vefve̲, cointe ‹et› jolie.
Vicontes fu de Nicossie.
Deux chiens avoit̲, bons pour la chasse̲,  Et li roys̲, qui volentiers chasse̲,  Dist à son fil qu'il les voist prendre̲,  Et les ameinne sans atendre̲,  Et ses fils tantost y ala.
De ses gens prist̲, qui furent là̲,  Dix ou xij· de sa maisnie̲,  Qui li feïrent compaingnie.
Que vous feroie je lonc conte ?  Il vint en l'ostel le viconte̲,  Les chiens prist  ‹et› les acoupla.
Et le filz de laiens s'anfla̲,  Et en dist villeinnes paroles̲,  Qui estoient rudes ‹et› foles.
Dont il fist mal ‹et› villenie̲,  Qu'a fil de roy on ne doit mie  Dire pour chose si petite̲,  Chose de quoy on le despite.
Vesci sa parole ‹et› son dit̲,  Si comme Gautiers le me dit.
Il dist ainsi premierement :   C'est bien verité vraiement  Que cis roys tous nous destruira̲,  Et en tous estas nous nuira.
Et vous n'estes mie d'affaire  Que vous nous doiez jà mieus faire.
Pour=quoy me tollez vous mes chiens̲,  Que j'ay norri ‹et› qui sont miens ?   Moult de choses dist en son ire̲,  Aussi comme s'il vosist dire  A@ @u conte de Triple :  Par m'ame̲,  Pas n'estes fils de preude fame.
De parler po se refrengny̲,  Et à son pere s'en plaingny.
Et quant ses peres l'entendoit  Il dist :  Fils̲, chaloir ne t'en doit ;  Et certes il ne m'en chausist  Se personne qui le vausist  Enmenast tes chiens ‹et› le mien ;  Mais gens sont qui ne valent rien̲,  Gens de niant ‹et› garsonnaille  Qui les enmainnent̲, ‹et› merdaille.
Li peres moult se courroussa̲,  Moult en parla̲,  moult en groussa.
Li contes de Triple l'oy̲,  Que onques ne s'en resjoy ;  Et li dist à moult très haut son :   Henri m'apelles tu̲, garson ?   Et li respondi :  Nennil̲, sire̲,  Car quan que j'ay sans contredire̲,  Est à vous ‹et› à mon signeur̲,  A qui Dieux doint joie ‹et› honneur.
Mais je puis bien dire̲, sans faille̲,  Qu'en ma presence ribaudaille  Prennent le mien̲, dont il me poise̲,  Car ce n'est pas chose courtoise.
Là estoit l'amiraut le croy̲,  Et si avoit̲, si com je croy̲,  Avecques li o v· ou vj·  D@ @es gentils hommes d@ @ou païs̲,  Sans les autres qui escoutoient  Par derriere ce qu'il disoient.
Bien fu qui tout ce reporta  A@ @u roy̲, ‹et› qui li enorta  Qu'il preïst crueuse vengence  De si très grant desordenence.
Et fu le jour xxviij‹e›  De Janvier̲, à heure de prime.
Quant li roys oy la nouvelle̲,  Il dist :  Ma doleur renouvelle̲,  Quant je voy qu'on me tient si vil̲,  Qu'on dit villenie à mon fil !  Biaus dous Dieux̲, que t'ai je meffait ?  Ne sera pugnis ce meffait ?  J'ay perdue honneur ‹et› loange  En ce monde̲, se ne m'en vange.
Li roys fist un commandement̲,  Qu'on amenast isnellement  En sa presence le vallet̲,  Qui po savoit ‹et› po valet̲,  De dire outrage ‹et› villenie  A@ @u conte de Triple en Surie̲,  Qui fils d@ @ou roy de Chypre estoit̲,  Et telement le despitoit̲,  Et on li amena grant erre.
Li roys commanda qu'on l'enserre̲,  Et qu'on le mette estroitement  Uns fers en ses piez̲, telement  Et si pesans qu'il ne s'en vole̲,  Car mettre le vuet en géole̲,  Ou apenre un autre mestier̲,  Dont cure n'avoit̲, ne mestier.
Li gentis roys faire faisoit̲,  En un lieu qui moult li plaisoit̲,  Une maison toute nouvelle̲,  Qui devoit estre bonne ‹et› belle̲,  Car pas n'estoit ouevre petite.
On l'apelloit la Marguerite.
Il avoit là pluseurs esclaves̲,  Qui̲, dedens fossez̲, dedens caves̲,  Toute jour la terre fouoient̲,  Et hors̲, à leur col̲, la portoient.
Li roy ordena qu'on l'i meinne̲,  Et commanda̲, seur moult grant peinne̲,  Qu'il ne soit homs qui l'entreporte̲,  Qu'à son col la terre ne porte̲,  Et qu'il y foue toute jour̲,  Sans avoir respit ne sejour.
Com serf esclave là le mist̲,  Dont moult à envis s'entremist ;  Et certes il le refusast  Volentiers̲, se faire l'osast.
Mais la force n'estoit pas sienne̲,  Ne que Iherusalem est mienne.
Encore y a un autre point  Que je ne vous celeray point̲,  Car ci doy dire verité̲,  Qu'amour̲, haine n'amité  Ne me puissent ad ce mouvoir̲,  Que mensonge face d@ @ou voir.
A Nicossie ot une dame  Qui estoit bonne ‹et› sans diffame̲,  Fille de monsigneur Henri̲,  Suer a@ @u vallet dont je vous di̲,  Qui mariée estre soloit.
Li roys marier la voloit  Et donner à un sien servant.
Pluseurs l'empresserent̲,  ‹et› quant  Elle vit qu'on l'apressoit trop̲,  Elle leur dist̲, tout à un cop̲,  Qu'elle avoit grant devotion  De li mettre en religion̲,  Et que jamais mari n'aroit ;  Plus chier assès morir aroit.
Li roys s'en coursa durement̲,  Et jura moult grant sairement  Qu'il n'avoit homme en son païs̲,  Tant fust grans̲, osés ne hardis̲,  Ne frere̲, n'autre̲, tant l'amast̲,  S'il le coursoit̲, qu'il ne coursast.
Li roys la fist tantost mander  Pour li enjoindre ‹et› commander  Que son servant à mari prengne.
Elle dist :  Sire̲, ja n'aveingne  Que je jamais prengne mary.
Moult aroie le cuer mari̲,  Se ma devotion perdoie  Que religieuse ne soie.
Et dist qu'elle l'avoit promis̲,  Present son pere ‹et› ses amis̲,  Qui estoient devant le roy.
Or vous diray trop grant desroy.
Li roys la fist̲, sans detrier̲,  Devant chascun̲, penre ‹et› lier̲,  Seur une eschiele̲, ‹et› puis estendre.
Et la dame avoit la char tendre ;  Si souffroit mervilleus martyre ;  D@ @es yeux pleure̲,  d@ @ou cuer souspire.
Et certes c'estoit grant durté  Et très grant inhumanité̲,  De creature femenine  Faire estendre ‹et› mettre à gehine.
Encor y ot chose plus lede ;  Qu'on aporta de l'iaue tede̲,  Où il avoit oile d'olive̲,  Pour faire boire la chetive̲,  Si comme Gautiers le m'a dit ;  Autrement ne di je en mon dit.
Mais li roys ne li demandoit̲,  N'à nulle riens tant ne tendoit  Fors qu'elle nommast la personne  Qui li conseille d'estre nonne.
Et la dame li respondoit̲,  Endementiers qu'on l'estendoit :    Sire̲, vous estes mes drois sires̲,  Faire me poez tous martyres̲,  Crucefier̲, morir ou vivre̲,  Et hors de ci mettre à delivre ;  Mais ja ne diray de ma bouche  Chose dont autres ait reprouche̲,  Ne dont̲, sans cause̲, vaille pis.
Ce que j'ay fait̲, vient de mon pis̲,  De mon cuer̲, de ma conscience ;  De moy n'arez autre sentence.
Et si croit à haute vois :   Adieu̲, biau pere̲, je m'en vois ;  Car je voy bien que je sui morte  Sans raison ;  mais ce me conforte̲,  Que garde n'ay de l'anemy̲,  Car Dieux ara pitié de my.
Biaus signeurs̲, dames̲, demoiselles̲,  Dames vefves̲, filles̲, pucelles̲,  Je vous requier̲, pour Dieu merci̲,  Chastiez vous  ‹et› mirez ci.
La fu li princes ‹et› ses freres̲,  Li sires d'Absur̲, ‹et› li peres  A la dame̲, ‹et› le tricoplier̲,  Qui scet plus que son pain mengier ;  Et si estoit li amiraus̲,  Qui veoit faire tous ces maus̲,  Et puis le conte de Rohais̲,  Et maint autre̲, dont je me tais̲,  Car trop embesongniés seroie̲,  Se̲, par nom̲, nommer les voloie.
Li roys moult fort se repenti̲,  Quant onques il se consenti  A faire ce qu'il avoit fait.
Forment se repent de ce fait̲,  Car c'est chose trop deshonneste̲,  Laide̲, villeinne̲, ‹et› scens de beste ;  Ne tel chose à roy n'apartient  En nulle maniere.
Et si tient  Que toutes vefves̲, de son droit̲,  Et pucelles marier doit̲,  Qui demeurent en son roiaume.
Pour v‹c› mille muis de baume  Ne les devroit einsi traitier̲,  Et si se doit moult bien gaitier  Qu'il met sa vie en aventure̲,  S'ame̲, s'onneur ;  ‹et› c'est laidure  Et pechié fait ‹et› mal aussi̲,  Tous princes qui le fait einsi.
Car tel franchise ont toutes fames̲,  Que de leur volenté sont dames.
Ce dit li Romans de la Rose̲,  Tout clerement̲, sans mettre glose.
Atant delà se departirent̲,  Et le prince reconduisierent  Et menerent en son hostel.
Là fu la traïson mortel  Tout de nouvel recommencie̲,  Traitie̲, jurée ‹et› plevie̲,  Et furent tres@ @tuit d'un acort  Que le landemain̲, sans deport̲,  Li roys seroit ocis ‹et› mors.
Mais li roys voloit aler hors̲,  Si que plus matin se leva  D'eaus tous̲, dont sa vie sauva.
Landemain̲, li roys appella  Ses freres  ‹et› ainsi parla  A euls ij· moult courtoisement  Et moult très amiàblement :   Mi frere estes ‹et› mi amy  Et je croy̲, par l'ame de my̲,  Qu'en tous les cas que vous porries̲,  M'onneur ‹et› moy garder vorries ;  Et je l'ay bien aperçeü  Car j'ay esprouvé ‹et› veü  Que vous m'avez sauvé la vie.
Dont c· mille fois vous mercie.
On me raporte moult de choses̲,  Qui sont diverses ‹et› encloses̲,  A@ @us=queles il faut que je pense.
Et j'ay en vous plus grant fiance  Qu'en creature̲, sans mentir̲,  Qui puissent vivre ne morir.
Si vous seray sires ‹et› peres̲,  Amis̲, compains ‹et› loiaus freres̲,  Et je croy ‹et› di̲, par ma foy̲,  Que tous tels serez vous à moy.
En ce monde n'a gent si fausse̲,  Si traïtre̲, ne qui tant fausse  Comme la gent de ce païs.
Si doubt que ne soie traïs̲,  Car vraiement si fort me heent  Qu'à moy destruire ‹et› honnir beent.
Et il ne puelent faire rien  Que tous ij· ne le sachies bien.
Et ja Ihesu Cris ne consente  Qu'en fil de roy traïson s'ente̲,  Car mieus vaurroit mort par honnour  Que vivre à tele deshonnour ;  En ce cas̲, especialment̲,  Car trop ouvreroit folement  Et trop griefment se mefferoit  Li homs qui traïson feroit̲,  Comment qu'en nul cas rien ne vaille.
Mais ceste est trop pire̲, sans faille̲,  Et ce que l'autre jour vous di̲,  Qu'il n'i avoit nul si hardi̲,  Tant me fust près̲, ne tant l'amasse̲,  S'il me coursoit̲, que ne coursasse.
Je ne le dis mie pour vous ;  Mais j'estoie pleins de courrous̲,  Pour la grant desobeissance  Que je veoie en ma presence.
Et quant li frere l'entendirent̲,  Tous ij· à genous se meïrent  Et deïrent très humblement :    Sires ‹et› freres̲, ligement  Vos hommes ‹et› vos freres sommes ;  Et certes nous sommes preudommes̲,  N'onques ne fumes desloyaus̲,  Einsois sommes bons ‹et› loyaus̲,  Et avons esté ‹et› serons̲,  Et envers tous vous garderons̲,  Com champions ‹et› advocas̲,  Vous ‹et› votre honneur̲, en tous cas.
Li roys les en mercia mont̲,  Et puis les fit drecier amont  Et dist :  Je sui asseüréz̲,  Puis=qu'einsi vous le me jurez.
Et en la bouche les baisa̲,  Dont son ire moult rapaisa.
Et aussi tous ij· le baisierent̲,  Si=qu'à=tant de là s'en alerent.
Ce fu fait le jour xiij‹e›  De janvier ou le jour xv‹e›.
Ce jour ala li roys jouer  Pour veoir ‹et› pour ordener  La maison de la Marguerite  Qu'a@ @u deviser moult se delite.
Avec les esclaves trouva  Le vallet ferré qui ouvra̲,  Et à son col portoit la terre  Dont li cuers le destreint ‹et› serre.
Li roys n'en fist onques samblant̲,  Einsois seur son mulet emblant  Passa le chemin ‹et› la voie  Sans faire nul samblant qu'il voie  Son povre estat ne sa misere ;  Puis s'en ala veoir sa mere  Et son mari̲, qui deshaitiez  Estoit forment ‹et› mal traitiez.
A@ @u soir revint en son palais̲,  Droit à heure de souper̲,  mais  Il avoit moult grant compaignie  De chevaliers ‹et› de maisnie :  Le prince ‹et› ses freres estoient  Avec li̲, qui le compaingnoient.
Congié preïrent tous ensamble  Et s'en alerent̲, ce me samble̲,  En l'ostel d@ @ou prince ;  ‹et› briefment̲,  Là feïrent un parlement  Pour le roy honnir ‹et› destruire  En disant :  Il convient qu'il muire.
Et vesci ce qu'il ordenerent  Et comment sa mort deviserent.
Il fu là ordené ‹et› dit  De chascuns d'eaus̲, sans contredit̲,  Qu'a@ @u matinet se leveroient  Et dedens le palais iroient̲,  Chascuns son espée en sa main.
Et se devoit estre si main  Qu'encor fust la gent endormie̲,  Car se la cité estourmie  Estoit̲, ce seroit uns peris  Si grans comme d'estre peris.
Et que quant e@ @u palais seroient̲,  Tres bonnes gardes metteroient  En tous les lieus de la maison ;  Et li princes qui par raison  Devoit estre li plus privez  D@ @ou roy ‹et› tous li mieus amez̲,  Tout bellement ‹et› sans effroy̲,  Yroit hurter à l'uis d@ @ou roy ;  Car on li ouvroit sans demeure  S'il y hurtoit̲, ‹et› à toute heure.
Einsi leur mauvaitié faisoient  Seulement pour ce qu'il voloient  Qu'il ne leur peüst eschaper̲,  S'il le peüssent atraper.
Et einsi comme il l'ordenerent̲,  Le feïrent ‹et› acheverent.
A@ @u matinet̲, à grans eslais̲,  S'en alerent vers le palais̲,  Droit à l'eure que la corneille  Les paresseus huche ‹et› esveille̲,  C'est à dire à l'aube crevant̲,  Je pri à Dieu qu'il les cravant̲,  Quant onques si grant mespresure  Entra en cuer de creature.
En la chambre à parer entrerent  Qu'onques un seul mot ne sonnerent ;  Chascuns son espée tenoit̲,  Et li princes qui les menoit  A l'uis de la chambre hurta.
Uns chambrelains bien l'escouta  Qui dedens la chambre gisoit ;  Si li respondoit ‹et› disoit :   Hurtez bellement̲,  li roys dort.
Et li princes hurta plus fort̲,  En disant :  Compains̲, euvre l'uis.
Et cils respondoit :  Je ne puis.
—  Si feras̲,  on sonne la cloche ;  Je suis li princes d'Antioche̲,  Qui vueil un po a@ @u roy parler  Pour ce qu'il me faut hors aler.
Finablement la chambre ouvry̲,  Et si tost com l'uis s'entrouvry̲,  Deux degrez le prince avala̲,  Et a@ @u lit d@ @ou roy s'en ala.
Si se resjoy moult forment  De ce qu'il le trouva dormant.
De la chambre est tantost issus  Et dist :  Signeurs̲, or sus̲,  or sus !  Il est à point laiens ;  alez  Et faites ce que vous volez !   Dedens la chambre sont entré  Et le vallet ont encontré  Qui dist moult haut tous esbahis :   Elas̲, messires est trahis !   A ce mot̲, li roys s'esvilla̲,  Qui onques puis ne sommilla̲,  Car doubtance avoit ‹et› freour̲,  Con cils qui de mort a paour.
Et si avoient ordené  Que troy chevalier forsené  Feroient tout ce malheür.
Li uns est li sires d'Absur̲,  Qui le het plus qu'il ne solet.
L'autre fu cils de Gibelet̲,  Li tiers fu cils de Gaverelles  Qui li porta dures nouvelles̲,  Car ce fu cils qui à grant tort  Li donna le cop de la mort.
Et cil troy tuer le devoient̲,  Qui ses liges hommes estoient.
Devant son lit sont arresté  De mal faire tuit apresté.
Li sires d'Absur la courtine̲,  Qui de soie estoit riche ‹et› fine̲,  Tira̲, pour le roy mieux veoir̲,  Et pour son cop mieux asseoir.
Et si tost com li roys le vit̲,  De son lit en gisant li dist :   Estes vous là̲, sires d'Absur̲,  Faus garson̲, traïtre̲, parjur.
Qui vous fait entrer en ma chambre ?   Et il respondi sans attendre :   Je ne sui mauvais ne traïtes̲,  Mais tel estes vous̲, com vous dites ;  Dont vous morrez̲, sans nul respit̲,  De mes mains.
Et en ce despit  Lors en son lit sus li coury  Et ij· cos ou iij· le fery̲,  En son bras d'un coustiau d'acier̲,  N'il ne le volt plus menacier.
Quant li roys se senti bleciez̲,  Tous nus est de son lit dreciez  Et par la gorge le hapa  A ij· poins  ‹et› si l'atrapa  Que dessous li le mist à terre̲,  Et si fort li estreint ‹et› serre  Que pour po qu'il ne l'estrangla.
Lors Gaverelles le singla  Parmi les flans ij· cops ou iij·  De s'espée̲, jusqu'à la crois̲,  Si que les bouiaus li cheoient  Par=mi les plaies qui sainnoient.
Là fist Hanris de Gibelet  Le pieur cop ‹et› le plus let̲,  Car trop durement le haoit  Pour ses enfans que pris avoit̲,  Einsi com devant conté l'ay  Si qu'il ne fist pas lonc delay ;  Einsois la teste li fendi̲,  Si que la cervelle espandi.
Apres il li copa la gorge  D'un coustel de mauvaise forge̲,  Que mal fust il onques forgiez ;  Mieus fust̲, s'il en fust escorchiez̲,  Quant onques pour roy si vaillant  Murtrir̲, ot manche ne taillant.
Seur lui furent si encharnez̲,  Qu'onques mais uns homs de char nez  Ne vit homme avoir tant de plaies̲,  De la teste jusques a@ @us braies̲,  Ne telles comme il li feïrent ;  Ce dient ceus qui le veïrent̲,  Qu'il en avoit plus de lx.
Bien doit estre la main dolante  Qui est telle ne si hardie  Qu'elle son droit signeur occie.
Et n'i avoit que mortels plaies.
Hé̲, biaus Dieux̲, se tu ne les paies̲,  Que dira on de ta justice  Qui chascun justement justice ?   Or vous diray ce qu'il disoient  Quant einsi le roy mourdrissoient :   Or va̲,  va̲,  si fay tes armées  En France ‹et› tes grans assamblées ;  Va en Prusse̲,  va en Surie ;  Pren nos filles̲,  si les marie ;  Et meine nos femmes̲, très chier̲,  Avec les Fransois qu'as très chier.
Apris t'avons une autre dance  Que ne sont les dances de France !   Mais ceus qui ces ouevres faisoient̲,  Tous ses hommes liges estoient.
Or vous vueil deviser ‹et› dire  Ce qu'il disoit en son martyre.
Moult devotement reclamoit  Nostre Dame que moult amoit̲,  Et li disoit :  De Dieu ancelle̲,  Vierge̲, glorieuse pucelle̲,  Vierge pucelle̲, vierge mere̲,  Mere d@ @ou fil̲, ‹et› fille a@ @u pere̲,  M'amour̲, ma deesse̲, ma dame̲,  Au=jour=d'=ui recevez mon ame  Et metez en vo compaingnie.
Et à ce mot perdi la vie.
Or est raisons que je vous conte̲,  Apres ce mal ‹et› ceste honte̲,  Comment il fu en terre mis  Par la main de ses annemis.
Tout premiers il l'ensevelirent̲,  Et le visage li couvrirent  Pour ce que si mal atirez  Estoit̲, ‹et› si deffigurez  Qu'il n'i apparoit forme d'omme̲,  Tant estoit plaiez ; c'est la somme.
Couronne avoit de parchemin  Painte̲, ‹et› tele que par chemin  N'est nul homme̲, s'il la trouvast̲,  Tant fust povres̲, qui la levast ;  Et aussi le sestre ‹et› la pomme  Estoient aussi povre comme  La couronne ‹et› de tel peinture.
Mais je tieng à trop grant laidure  Que les mauvaises gens ‹et› fausses  Li avoient mis unes chausses  Rouges̲, refes̲, viez ‹et› usées ;  Et s'estoient toutes troées ;  Et uns viez solers emboez  Qui tous ij· estoient troez̲,  Si que l'un d@ @es piez li paroit  Telement qu'à tous apparoit ;  Et un viez chaperon de pers  Qui estoit tous mengiez de vers̲,  Ort ‹et› vil̲, ‹et› puant̲, ‹et› sale  Avoit̲, mors gisans en la sale.
En ce point parmi Nicossie  Fu portez à Sainte Sophie  De ses freres ‹et› ses cousins ;  Et puis de là a@ @us Jacobins  Fu portez ‹et› en terre mis  Avec son pere ‹et› ses amis.
Car là li roy de Chypre gisent̲,  S'ailleurs sepulture n'eslisent.
Ce fait̲, la fausse gent ont pris  Toute les chartres d@ @ou païs̲,  Où les coustumes ‹et› les loys  Estoient̲, ‹et› les drois d@ @es roys ;  Si les ont arses ‹et› brulées  Et en un ardant feu getées  Si que mais ne seront veües̲,  Ne retrouvées̲, ne leües.
Et pour plus grant desheritance  Il feïrent une ordenance  Qu'esleüs xij· homes seroient  Qui le païs gouverneroient̲,  Et si tost com l'un mort seroit  Le pueple un autre y metteroit̲,  Pour ce que rois n'eüst maistrie  Jamais seur euls̲, ne signourie̲,  Ne puissance ;  eins fussent signeur̲,  Et en tous cas d@ @u roi greingneur̲,  Si comme Gautiers le m'a dit.
Autrement ne di je mon dit.
Einsi fu mors comme uns pourceaus̲,  Et com fot enterrez par ceaus  Qui estoient si home lige.
Je croy que de Londres en Frige̲,  Passé à mil ans̲, ne fu fais  Ne pensés si trés mauvais fais.
Mors est li bons roys̲, c'est damages.
Plourez̲, honneurs ‹et› vasselages̲,  Plourez enfans̲,  plourez pucelles̲,  Plourez dames ‹et› damoiselles̲,  Plourez aussi toutes gens d'armes̲,  Plourez sa mort à chaudes larmes.
Pleure la foy de Jhesu Crit̲,  Car je ne truis pas en escrit  Que de=puis le tans Godefroy  De Buillon̲, qui fist maint effroy  A@ @us Sarrazins̲, fust home né  Par qui si mal fussent mené̲,  Ne qui tant leur feïst contraire ;  Car de Chypre jusques a@ @u Quaire  Les faisoit trambler ‹et› fremir.
Doit on bien plourer ‹et› gemir  La mort de si très vaillant homme !  Il fu si vaillans̲, c'est la somme̲,  Que ce sera honneur ‹et› preuz  S'il est mis avec les ix· preus ;  Si que ce sera li disiemes̲,  Car einsi comme nous disiemes̲,  Quant nous avons parlé de li̲,  Onques riens ne li abeli  Tant comme honneur̲, chascuns le voit ;  Et Mars l'avançoit ‹et› levoit̲,  Dont moult souvent s'aloit combatre̲,  Qu'il en trouvoit c· contre quatre̲,  Et s'avoit victoire ‹et› honnour̲,  Si que̲, signeurs̲, se je l'onnour̲,  Vous n'en devez avoir merveille.
Mais d'une chose me merveille̲,  Comment Ihesu Cris pot souffrir  Tel homme à tele mort offrir ?  Car onques mais certeinnement  De si très bon commencement  Je ne vi si piteuse fin.
Or prions à Dieu de cuer fin  Qu'il le preingne ‹et› mette en sa gloire̲,  S'ara noble ‹et› digne victoire.
AMEN.
Pierre̲, roy de Iherusalem  Et de Chypre̲, li nomma l'en  Et moy̲, Guillaume de Machaut̲,  Qui ne puis trop froit ne trop chaut̲,  Si que nos deux noms trouverez̲,  Se diligemment les querez  En ces ij· vers de grosse lettre.
Mar· oster ‹et› h· y faut mettre ;  Si les trouverez proprement̲,  Or les querez diligemment  Et vez=ci d@ @es vers la maniere :    Adieu̲, ma vraie dame chiere̲,  Pour le milleur temps garde chier  Vostre honneur que j'aim sans trichier.
Explicit La Prise D'Alixandre.
.

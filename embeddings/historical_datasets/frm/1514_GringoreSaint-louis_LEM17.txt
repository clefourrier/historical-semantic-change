Bref , nous serons les gouuerneurs Du royaulme , qui qu' en grommelle , Ou au Roy ferons gueres telle Qu' il sera bien tost prins ou mort .
Quant est a moy , j' en suis d' accord .
Moy aussi , conte de champaigne ; A vous , noble duc de bretagne Obeirons , qui qu' en ait deuil .
Conte de la marche , je veuil , Si possible est , que nous prenons Le roy prisonnier .
Ordonnons .
Nostre armee .
c√µme j' entends , Droit auons d' estre maucontens Contre le Roy , sa mere aussi .
Ne soyez de rien en soulcy ; Assez sommes puissans et fermes Pour combatre huy ses gens d' armes Et luy faire bien sa raison .
Princes et barons , aduisons a nostre cas .
Vecy le Roy , En triomphal et noble arroy .
.

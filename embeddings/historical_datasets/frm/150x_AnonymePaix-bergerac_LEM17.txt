Premierement , que la memoire de toutes choses passées d' une part et d' autre dès et depuis les troubles advenuz en notred.
royaume etc à l' occasion d' iceulx , demourera esteincte et assouppie comme de chose non advenue , et ne sera loisible ny permis à nos procureurs generaulx ny autres personnes quelzconques , publicques ny privées , en quelque temps ny pour quelque occasion que ce soit , en faire mention , procés ou poursuitte , en aucune court ou jurisdiction que ce soit .
Defendons à tous noz subjetz , de quelque estat et qualité qu' ilz soient , d' en renouveller la memoire , s' attaquer , ressentir , injurier ny provocquer l' un l' autre par reproche de ce qui s' est passé , pour quelque cause et pretexte que ce soit .
.

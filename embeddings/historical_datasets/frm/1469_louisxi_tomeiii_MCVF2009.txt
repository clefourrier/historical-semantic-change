LETTRES DE LOUIS XI LOUIS DAUPHIN 1465-1469    A LA DUCHESSE DE MILAN (V.).
Orléans, 23 mars 1466.
Orig.
BibI.
nat., F.
ital., 1591 (Archivio Sforzesco), fol.
309.
Trés chiere et trés amée tante, j'ay sceu qu'il a pleu à Dieu faire son                         commandement de feu mon bel oncle le duc de Millan, à qui Dieu par sa grace                         vueille pardonner.
Je vous prie que de ce vous vueillez conforter.
Et au                         regard de l'empeschement que en Savoye  l'on a donné à mon frere                         et cousin, vostre filz, en soy en alant devers vous, je vous certiffie que                         ce m'a esté le plus grant desplaisir que de chose qui jamais me soit                         advenue.
Mais de ce ne vous vueillez troubler, car je suis deliberé de                         mectre ma personne et employer toute ma puissance, tant pour delivrer mon                         dit cousin, vostre filz, que pour maintenir et garder vostre estat et                         seigneurie, ainsi que je vouldroye faire pour mon propre fait.
Et me                         escripvez souvent de voz nouvelles, et comme voz faiz de par delà se                         porteront, et ce que vous vouldrez que je face pour le bien d'iceulx, et je                         le feray de trés bon cuer.
Trés chiere et trés amée tante, Nostre Seigneur                         vous ayt en sa saincte garde.
Escript à Orleans, le XXIIIe jour de mars.
Belle tante tenez vous seure que je ne vous faudré de ryen.
Ecryt de ma main.
Loys.
Leroux A ma trés chiere et trés amée tante la duchesse de Millan.
AU DUC DE MILAN (V.).
Jargeau, 4 avril 1466.
Orig.
Arch.
de Milan.
De par le roy.
Trés chier et trés amé frere et cousin, nostre bien amé George d'Amancy,                         escuier, nous a fait dire et remonstrer qu'il a esté autresfoiz es Ytales                         avec feu Jehan d' Amanci, son oncle, lequel estoit conseillier                          de feu nostre trés chier seigneur et pere, que Dieu absoille.
Et à ceste                         cause a grant vouloir et affection d'aler demourer par delà, et vous                         desireroit plus servir que nul des autres princes estans oultre les mons, et                         est de tout deliberé de s'en aler par devers vous.
Et pour ce que nous                         desirons fort son bien et avancement, tant pour les bonnes meurs et vertuz                         de sa personne, que en faveur des bons et agreables services que sondit feu                         oncle a faiz à nostredit feu seigneur et pere et à nous, nous vous prions                         bien affectueusement que, en faveur et contemplacion de nous, le vueillez                         recevoir et retenir vostre serviteur et l'entretenir comme l'un des autres                         gentilzhommes de vostre maison, et, en ce faisant, vous nous ferez bien                         singullier et agreable plaisir.
Donné à Jargueau, le IIIIe jour d'avril.
Loys.
Meurin.
A nostre trés chier et trés amé frere et cousin le duc de Millan.
AU CHANCELIER (D.).
La Motte [d'Egry], 9 septembre 1466.
Orig.
BibI.
nat., Fr.
2811, fol.
89.
Chancellier, j'envoie le sire de Sarcelles à Mellun,  pour                         mettre en possession mon nepveu du Gaure de la capitainerie dudit lieu, et                         aussi pour en mettre en possession le sire de Combronde du Boys de                         Vincennes.
Et pour ce sellez en les commissions incontinent et n'y faictes                         faulte.
Donné à la Mote, le IXe jour de septembre.
Loys.
Toustain Au chancellier.
Du IXe de septembre, pour les lettres de monseigneur de                         Gaure.
AU SEIGNEUR DE CHATILLON (V.).
1466 Minute.
BibI.
nat.
Fr.
20486, fol.
175.
Monseigneur de Chastillon, j'envoye à vous, à Monseigneur de Torcy et au                         prevost de Paris le double d'aucunes lettres qui m'ont esté aportées, et  en y a unes de messire Jehan de la Reaulté, conseiller en                         Parlement, qui sont fort suspeczonneuses, et me doubte qu'il s'en velt aller                         après Morvillier.
Vous les verrez, et les vous faictes exposer par ung clerc                         qui vous soit bien feable, et incontinent me faictes amener ledit de la                         Reaulté honnestement, pour ce qu'il est homme d'esglise; faictes le prandre                         et ung de ses serviteurs, nommé en l'une desdictes lettres, et l'examinez                         sur ce, et le m'envoiez sans qu'il parle plus à son maistre.
Au sourplus,                         j'escry à Monseigneur de Torcy que incontinent il s'en viengne devers moy                         hastivement, quelque part que je sois, pour ce que j'ay neccessairement à                         besongner de lui.
Et, au regart de vous, faictes amener à Orleans tous les                         Bougueilz, les Boucher et autres qui sont de la sequelle de Morvillier, et                         si tost que vous et eulx y seriez, faictes le moy  savoir, et                         je vous manderé ce que aiez à faire.
Donné Unes autres à messeigneurs de Torcy et prevost de Paris, in eadem                         substantia, mutatis mutandis.
AUX LYONNAIS (V.).
Chartres, 24 juin 1467.
Orig.
Arch.
de Lyon, AA 20, no 47.
De par le roy.
Chers et bien amez, nous vous avons nagueres escript touchant ce que nostre                         cousin le conte de Varvic, par le congié et commandement du roy                         d'Angleterre, devoit venir devers nous en nostre ville de Rouen,                         principalement pour l'ouverture faicte de la prolongation des tresves                         nagueres prinses entre nous et ledit roy d'Angleterre, qui encores durent,                         afin que pendant icelles se puissent traictier les moiens pour parvenir au                         bien de paix final, ou quoy que soit, à telle forme et conduite entre les                         royaumes de France et d'Angleterre que, d'une part et d'autre, le fait de la                         marchandise par mer et par terre se puisse mieux entretenir, noz subgetz                         demourer en plus grant repoux et transquilité, et chascun en son excercice                         proufiter selon son estat et vocacion soubz nous et en nostre obeissance.
Lequel conte de Varvic, en ensuivant ce qu'il nous avoit fait savoir, est                         depuis venu par devers nous au dit lieu de Rouen, ouquel l'avons oy,                         communiqué et fait communiquer avec lui sur lesdictes                          matieres.
Pour lesquelles, actendu mesmement que ledit roy d'Angleterre                         avoit envoié devers nous ledit conte de Varvic, qui est après lui le plus                         grant et puissant seigneur dudit royaume d'Angleterre, a semblé à pluseurs                         seigneurs de nostre sang et gens de nostre grant conseil que devions                         pareillement de nostre part envoier par delà grande et notable ambaxade                         devers lui, tant pour besongner sur lesdictes matieres, que pour obvier aux                         dangiers et inconveniens qui pourroient avenir à cause du mariaige que                         nostre beau frere et cousin le conte de Charrolois tend à faire entre lui et                         la seur dudit roy d'Angleterre, et pour laquelle matiere il a trouvé moïens                         de faire venir devers lui l'evesque de Salbry et autres du conseil dudit roy                         d'Angleterre.
Et en ce faisant veult traictier aliance avec les Anglois, noz                         anciens ennemys; ce que toutesfoiz il ne peut ne doit faire sans grandement                         mesprendre, veu qu'il est notre subget et prouchain parent, et ainsi tenu                         envers nous et la couronne que chascun scet, et mesmement que, en faisant                         lesdictes alliances, il romproit le traictié de paix fait à Arras, laquelle                         nostre dit frere et cousin jura publiquement, quant estions à Saint Thierri                         lez Reims, après nostre sacre,  à l'eure que receusmes à                         hommaige nostre bel oncle de Bourgongne, son pere; et lequel traictié est                         fait et passé soubz les censures ecclesiastiques ou apostolicques, et si                         exprès et astraint que plus grandes et estroictes submissions ne se pevent                         jamais trouver en quelque traictié, selon nostre foy.
Et en rompant lequel                         traictié de paix seroit metre nostre dit royaume en guerre, dont serions                         desplaisans de tout nostre cueur, tant pour les maulx qui en pevent avenir,                         que aussi pour ce que tousjours desirons entretenir l'amour de noz parens et                         subgetz, ainsi qu'on l'a peu congnoistre, tant parce que n'avons point voulu                         commancer de rigueur, quelques entreprises que nostredit frere et cousin de                         Charrolois ait faictes sur noz prevostez de Beauvoisiz et de Vimeu, et sur                         les places et terres de Neelle et de Beaulieu, ne autrement.
Et pour icelles                         causes, et en ensuivant l'advis et oppinion desdiz seigneurs de nostre sang                         et gens de nostre grant conseil, nous avons envoié oudit royaume                         d'Angleterre noz chers et feaulx cousins l'arcevesque de Narbonne, le conte                         de Roussilhon, admiral de France, et en la compaignie de nos amez et feaulx                         conseilliers le sire  de Concressault, chevalier, nostre                         chambellain, maistres Jehan de Pourpincourt, président, et Olivier  Le Roux, maistre de noz comptes, et Alixandre Sexte, nostre                         argentier, ausquelz nous avons donné charge  de besongner sur                         la praticque et conduite desdictes matieres, et nous raporter tout ce qu'ilz                         auront trouvé par delà touchant les charges que leur avons baillées, afin de                         prendre sur ce la conclusion qui semblera estre meilleur et plus proufitable                         au bien de nous et de nosdiz royaumes et subgetz.
Si vous avons bien voulu                         escripre des choses dessus dictes et vous advertir de nostre vouloir et                         entencion, comme ceulx que tenons et reputons pour noz bons et loiaux                         subgetz.
Donné à Chartres, le XXIIIIe jour de juing.
Loys.
De la Loere.
A noz chiers et bien amez les conseilliers, bourgeois et habitans de nostre                         ville de Lyon.
AU CHANCELIER (V.).
Meslay, 6 juillet 1467.
Orig.
commun.
par M.
Ét.
Charavay.
De par le roy.
Nostre amé et feal, pour les causes que savez dont Jehan de Beauvau, nagueres                         evesque d'Angiers, a  esté acusé, qui touchent nostre personne,                         et aussi pour ce que nous avons esté advertiz que nostre oncle le roy de                         Sicille a fait prandre ung des serviteurs dudit de Beauvau, lequel estoit                         acusé avecques autres desdiz cas; et pour ce que la matiere nous touche et                         qu'il est question de grans cas, nous avons ordonné certains serviteurs                         dudit de Beauvau estre prins au corps pour savoir et ataindre la verité; si                         voulons et vous mandons que incontinant vous faites partir maistre Jehan de                         Langlée pour aler prandre et saisir au corps ceulx qui sont nommez en la                         commission que vous envoyons; et qu'il les amenne prisonniers par devers                         nous.
Et avecques ce qu'il preigne le double des articles et du procès que                         nostredit oncle a fait faire contre celluy qu'il detient prisonnier; aussi                         qu'il preingne la depposicion de Loys de la Chapelle, laquelle a maistre                         Maturin Beaudet, et luy chargez bien qu'il y face bon devoir; et gardés bien                         qu'il n'y ait faulte.
Donné à Melay, le VIe jour de                         juillet.
Loys.
Toustain.
A nostre amé et feal chancellier.
Receue le VIIe de juing à Chartres,                         touchant monseigneur d'Angiers.
AU DUC DE MILAN (V.).
Paris, 29 septembre 1467.
Orig.
Arch.
de Milan.
De par le roy.
Trés chier et trés amé frere et cousin, nous avons esté advertiz que on vous                         a dit et rapporté certains langaiges, et aussy à nostre belle tante la                         duchesse, dont sommes bien esbahiz, car jamais ne feusmes en intencion et                         voulenté de les dire et pratiquer.
Et pour ceste cause en avons parlé à                         Jehan Pierre, vostre ambaxadeur, et lui avons ordonné vous escripre la                         verité de la chose et l'effect de nostre vouloir et intencion sur ce.
Si                         vueillez adjouster foy à ce que de ceste matiere il vous escripra, car                         seurement nous lui en avons dit la verité et ce qui en est, et de ce ne                         faictes point de doubte; et quant à nous, nous serons tousjours envers vous                         tel que avons esté, sans nulle dissimulacion.
Donné à Paris, le penultime                         jour de septembre.
Loys.
Meurin.
A nostre trés cher et trés amé frere le duc de Millan.
AU CHANCELIER (D.).
Vernon, 27 octobre 1467.
Orig.
BibI.
nat., Fr.
15537, fol.
105.
Chancellier, nous vous envoyons deux blancs signez  de nostre                         amé et feal notaire et secretaire maistre Baudes Meurin, et deux autres                         lettres signées de sa main, l'une pour lever nostre main mise ès terres des                         serviteurs de nostre beau frere de Bourgongne, et l'autre pour pareillement                         lever nostre dicte main mise des terres des serviteurs de nostre beau frere                         le connestable.
Si les vueillez incontinens faire sceller sans y faire                         difficulté.
Donné à Vernon, le XXVII e jour d'octobre.
Loys.
B.
Meurin.
A nostre amé et feal chancellier.
Du roy, receue le XXVIII d'octobre LXVII, à Chartres.
AU DUC DE MILAN (V.).
Montils-lès-Tours, 7 février 1468.
Orig.
Arch.
de Milan.
Mon frere, j'ay sceu ce que vous aviez mandé me dire à Jehan Pierre de                         Panigrolle, vostre ambaxadeur, touchant le mariage de vous et de ma seur                         Bonne.
Et pour ce que sur toutes choses je desire vostre bien et l'onneur,                         entretenement et augmentacion de vous et de vostre maison, et ne vouldroie                         pour riens qu'il tensist à moy que voz besongnes et affaires ne feussent                         asseurez, et que je ne vous tensisse ce que je vous ay promis, je vous ay                         bien voulu rescrire sur ce mon  advis, et me semble que le plus                         brief qui vous sera possible vous devez envoier querir madicte seur.
Et                         quant est à moy, incontinent que ceulx que me devez envoier pour ceste cause                         seront par deçà, et qu'ilz auront besongné touchant le point que par ledit                         Panigrolle vous ay fait savoir, je la vous envoieray en Ast ou ailleurs, où                         vous vouldrez, et ne sera la chose par moy aucunement retardée, mais se fera                         tout ce que vous en ordonnerez; car jusques ycy j'ay tousiours gardée                         madicte seur pour vous, et pour vostre bien, et si vous ne l'avez, il ne                         tiendra que à vous.
Et vous tenez seur que en cecy et en toutes autres                         choses je m'emploieray tousjours pour vous le mieulx que possible me sera.
Au surplus j'ay chargé audit Panigrolle vous escrire aucunes choses; si vous                         prie que vueillez adjouster foy en ce qu'il vous rescrira, et vous y                         emploiez ainsi que j'en ay en vous fiance.
Et adieu, mon frere.
Escript aux                         Montilz lez Tours, le VIIe jour de feuvrier.
Loys.
Leprevost.
A mon beau frere le duc de Millan.
AU DUC DE MILAN (V.).
Amboise, 27 mars 1468.
Orig.
Arch.
de Milan.
De par le roy.
Trés cher et trés amé frere et cousin, nostre chier et bien amé Jehan                         Dozenac, homme d'armes de nostre ordonnance, nous a fait monstrer que                         aucunes gens voz subgetz ont detenu et detiennent de present pluseurs                         terres, maisons et autres biens à luy appartenans ou territoire de Charmiz                         (?), sans les lui vouloir rendre ne restituer; et à ceste cause nous a                         requiz que sur ce vous voulsissons escripre en sa faveur.
Et pour ce que                         desirons les faiz et affaires dudit Jehan Dozenac estre favorablement                         traictiez en faveur d'aucuns noz principaulx serviteurs, ses parens et amys,                         et des grans et louables services qu'il nous a faiz et fait chascun jour en                         maintes manieres, nous vous prions le plus affectueusement que faire povons                         que, en faveur et contemplacion de nous, vous vueillez faire rendre et                         restituer audit Dozenac tous les heritaiges, maisons et  autres                         biens qui par lectres, tesmoings ou autrement apperront appartenir audit                         Dozenac, par ceulx qui les detiennent oudit territoire de Charmiz, et                         incontinent les lui faire mectre à plaine delivrance.
Et vous nous ferez                         très agreable plaisir.
Donné à Amboise, le XXVII e jour                         de mars.
Loys.
Meurin.
A nostre trés cher et trés amé frere et cousin le duc de Millan.
AU SIRE DE CRAON ET A L'AMIRAL (V.).
Fin de juillet 1468.
Minute.
BibI.
nat., Fr.
20489, fol.
25.
Chier et feal cousin, presentement avons receu lettres de telz, etc., et                         aussi beau frere le connestable  a escript à beau frere de                         Bourbon.
Nous vous envoyons le double de tout, affin que congnoissés et                         soiés pourveu pour les choses qui pourront avenir.
Si vous prions que vous                         vueillés tenir tout prest, et vos gens en voz garnisons, pour faire ce qui                         sera à faire, car vous savés que il ne y a plus de la treve que d'icy à                         leundi, et ou cas qu'elle sera ralongée, incontinent que nouvelles nous en                         viendront, le vous ferons savoir, ensemble de tout ce qui nous sera survenu.
Si nous vueillés fere savoir et advertir de ce que pourrés savoir de vostre                         part.
Et pour ce qu'il y a plus apparance de guerre que autre chose, nous                         vous prions, se vous avez aucunes entreprinses, que vous soiez tous prestz                         pour les povoir executer, si tost que le vous ferons savoir.
A BOURRÉ (D.).
Senlis, 21 août 1468.
Orig.
BibI.
nat., Fr.
20427, fol.
50.
Bourré, j'envoye par dela monseigneur de Calabre pour les causes que verrez                         par le double que je vous envoie cy encloz des lettres que je escrips à                         monseigneur de la Forest, monseigneur de Cran, monseigneur de Bueil et le                         seneschal de Poictou.
J'ay baillé à mon  dit seigneur de                         Calabre ung povoir pour besongner ès matieres avec ung blanc pour faire ung                         autre povoir, s'il en est besoing, lequel blanc vous emplirez ainsi que par                         mondit seigneur de Calabre sera advisé.
Et se ilz ont à besongner de lettres                         closes de moy ou de blancs signez pour en faire, fournissez les en, et me                         faictes souvent savoir des nouvelles.
Donné à Senlis, le XXI e jour d'aoust.
Loys.
Demoulins.
A nostre amé et feal conseiller et maistre de noz comptes, maistre Jehan                         Bourré.
A LA CHAMBRE DES COMPTES (P.).
Amboise, 19 mars 1469.
Orig.
BibI.
nat., Pièces orig., vol.
213, dossier 4810, Batarnay, no                         19.
Copie, Clairambault, 1060, fol.
135.
De par le roy.
Noz amez et feaulx, nous avons, par noz lectres patentes et pour les causes                         en icelles contenues, donné à nostre chier et bien amé eschançon Anthoine de                         Batarnay, seigneur de Vaulgris, la somme de VI m escuz,                          en faveur du mariage de lui et de la fille de nostre amé                         et feal conseillier et chambellan May de Houllefort, sire de Hamars, nostre                         bailli de Caen; pour l'asseurement du paiement de laquelle somme, pour ce                         que nous ne la luy povons à present paier, nous lui avons baillé et                         transporté nostre chastellenie, viconté, terre et seigneurie d'Evrecy,                         assise en noz bailliage et viconté de Caen, jusqu'à ce que nous ou noz                         successeurs nous ayons paié ladicte somme, ainsi que pourrez veoir par                         nosdictes lettres.
Et pour ce que nous voulons que nostredit eschançon                         joisse de nostredit don et transport selon le contenu de nosdictes lectres,                         nous vous mandons et commandons que vous luy veriffiez et expediez nosdictes                         lectres de point en point selon leur forme et teneur.
Et gardez que en ce                         n'ait faulte, et qu'il ne nous soit besoing de plus vous en escripre.
Donné                         à Amboise, le XIX e jour de mars.
Loys.
Leprevost.
Apportées le XXIIIIe jour de mars l'an M                             CCCC LXVIII.
AU GRAND MAITRE (D.).
Vaujours, 3 juin 1469.
Orig.
BibI.
nat., Fr.
2898, fol.
51.
Monseigneur le grant maistre, j'ay veu ce que m'avez escript touchant                         pluseurs poins.
En tant que touchent les francs archiers, faictes en faire                         de trois ou de quatre des plus coulpables telle pugnicion que verrez estre à                         faire, et le surplus faites les tirer avant après mon frere de Dunoys.
Au                         regart des villes de monseigneur d'Armignac et de celles qui sont du                         partaige de mon frere, n'y touchez pour ceste heure; et de celles qui  sont demourées sans estre en partaige de mon dit frere, faites                         en faire telle pugnicion que vous verrez estre à faire.
Et pourvoiez bien à                         tout, et vous en venez, ainsi que vous ay fait savoir, car j'ay grant desir                         de vous veoir, et adieu.
Escript à Vaugours, le tiers jour de juing.
Loys.
Toustain  A monseigneur le conte de                         Dampmartin, grant maistre d'ostel de France.
A LA DUCHESSE DE MILAN (V.).
Orléans, 23 mars 1466.
Orig.
BibI.
nat., F.
ital., 1591 (Archivio Sforzesco), fol.
309.
Trés chiere et trés amée tante, j'ay sceu qu'il a pleu à Dieu faire son                         commandement de feu mon bel oncle le duc de Millan, à qui Dieu par sa grace                         vueille pardonner.
Je vous prie que de ce vous vueillez conforter.
Et au                         regard de l'empeschement que en Savoye  l'on a donné à mon frere                         et cousin, vostre filz, en soy en alant devers vous, je vous certiffie que                         ce m'a esté le plus grant desplaisir que de chose qui jamais me soit                         advenue.
Mais de ce ne vous vueillez troubler, car je suis deliberé de                         mectre ma personne et employer toute ma puissance, tant pour delivrer mon                         dit cousin, vostre filz, que pour maintenir et garder vostre estat et                         seigneurie, ainsi que je vouldroye faire pour mon propre fait.
Et me                         escripvez souvent de voz nouvelles, et comme voz faiz de par delà se                         porteront, et ce que vous vouldrez que je face pour le bien d'iceulx, et je                         le feray de trés bon cuer.
Trés chiere et trés amée tante, Nostre Seigneur                         vous ayt en sa saincte garde.
Escript à Orleans, le XXIIIe jour de mars.
Belle tante tenez vous seure que je ne vous faudré de ryen.
Ecryt de ma main.
Loys.
Leroux A ma trés chiere et trés amée tante la duchesse de Millan.
AU DUC DE MILAN (V.).
Jargeau, 4 avril 1466.
Orig.
Arch.
de Milan.
De par le roy.
Trés chier et trés amé frere et cousin, nostre bien amé George d'Amancy,                         escuier, nous a fait dire et remonstrer qu'il a esté autresfoiz es Ytales                         avec feu Jehan d' Amanci, son oncle, lequel estoit conseillier                          de feu nostre trés chier seigneur et pere, que Dieu absoille.
Et à ceste                         cause a grant vouloir et affection d'aler demourer par delà, et vous                         desireroit plus servir que nul des autres princes estans oultre les mons, et                         est de tout deliberé de s'en aler par devers vous.
Et pour ce que nous                         desirons fort son bien et avancement, tant pour les bonnes meurs et vertuz                         de sa personne, que en faveur des bons et agreables services que sondit feu                         oncle a faiz à nostredit feu seigneur et pere et à nous, nous vous prions                         bien affectueusement que, en faveur et contemplacion de nous, le vueillez                         recevoir et retenir vostre serviteur et l'entretenir comme l'un des autres                         gentilzhommes de vostre maison, et, en ce faisant, vous nous ferez bien                         singullier et agreable plaisir.
Donné à Jargueau, le IIIIe jour d'avril.
Loys.
Meurin.
A nostre trés chier et trés amé frere et cousin le duc de Millan.
AU CHANCELIER (D.).
La Motte [d'Egry], 9 septembre 1466.
Orig.
BibI.
nat., Fr.
2811, fol.
89.
Chancellier, j'envoie le sire de Sarcelles à Mellun,  pour                         mettre en possession mon nepveu du Gaure de la capitainerie dudit lieu, et                         aussi pour en mettre en possession le sire de Combronde du Boys de                         Vincennes.
Et pour ce sellez en les commissions incontinent et n'y faictes                         faulte.
Donné à la Mote, le IXe jour de septembre.
Loys.
Toustain Au chancellier.
Du IXe de septembre, pour les lettres de monseigneur de                         Gaure.
AU SEIGNEUR DE CHATILLON (V.).
1466 Minute.
BibI.
nat.
Fr.
20486, fol.
175.
Monseigneur de Chastillon, j'envoye à vous, à Monseigneur de Torcy et au                         prevost de Paris le double d'aucunes lettres qui m'ont esté aportées, et  en y a unes de messire Jehan de la Reaulté, conseiller en                         Parlement, qui sont fort suspeczonneuses, et me doubte qu'il s'en velt aller                         après Morvillier.
Vous les verrez, et les vous faictes exposer par ung clerc                         qui vous soit bien feable, et incontinent me faictes amener ledit de la                         Reaulté honnestement, pour ce qu'il est homme d'esglise; faictes le prandre                         et ung de ses serviteurs, nommé en l'une desdictes lettres, et l'examinez                         sur ce, et le m'envoiez sans qu'il parle plus à son maistre.
Au sourplus,                         j'escry à Monseigneur de Torcy que incontinent il s'en viengne devers moy                         hastivement, quelque part que je sois, pour ce que j'ay neccessairement à                         besongner de lui.
Et, au regart de vous, faictes amener à Orleans tous les                         Bougueilz, les Boucher et autres qui sont de la sequelle de Morvillier, et                         si tost que vous et eulx y seriez, faictes le moy  savoir, et                         je vous manderé ce que aiez à faire.
Donné Unes autres à messeigneurs de Torcy et prevost de Paris, in eadem                         substantia, mutatis mutandis.
AUX LYONNAIS (V.).
Chartres, 24 juin 1467.
Orig.
Arch.
de Lyon, AA 20, no 47.
De par le roy.
Chers et bien amez, nous vous avons nagueres escript touchant ce que nostre                         cousin le conte de Varvic, par le congié et commandement du roy                         d'Angleterre, devoit venir devers nous en nostre ville de Rouen,                         principalement pour l'ouverture faicte de la prolongation des tresves                         nagueres prinses entre nous et ledit roy d'Angleterre, qui encores durent,                         afin que pendant icelles se puissent traictier les moiens pour parvenir au                         bien de paix final, ou quoy que soit, à telle forme et conduite entre les                         royaumes de France et d'Angleterre que, d'une part et d'autre, le fait de la                         marchandise par mer et par terre se puisse mieux entretenir, noz subgetz                         demourer en plus grant repoux et transquilité, et chascun en son excercice                         proufiter selon son estat et vocacion soubz nous et en nostre obeissance.
Lequel conte de Varvic, en ensuivant ce qu'il nous avoit fait savoir, est                         depuis venu par devers nous au dit lieu de Rouen, ouquel l'avons oy,                         communiqué et fait communiquer avec lui sur lesdictes                          matieres.
Pour lesquelles, actendu mesmement que ledit roy d'Angleterre                         avoit envoié devers nous ledit conte de Varvic, qui est après lui le plus                         grant et puissant seigneur dudit royaume d'Angleterre, a semblé à pluseurs                         seigneurs de nostre sang et gens de nostre grant conseil que devions                         pareillement de nostre part envoier par delà grande et notable ambaxade                         devers lui, tant pour besongner sur lesdictes matieres, que pour obvier aux                         dangiers et inconveniens qui pourroient avenir à cause du mariaige que                         nostre beau frere et cousin le conte de Charrolois tend à faire entre lui et                         la seur dudit roy d'Angleterre, et pour laquelle matiere il a trouvé moïens                         de faire venir devers lui l'evesque de Salbry et autres du conseil dudit roy                         d'Angleterre.
Et en ce faisant veult traictier aliance avec les Anglois, noz                         anciens ennemys; ce que toutesfoiz il ne peut ne doit faire sans grandement                         mesprendre, veu qu'il est notre subget et prouchain parent, et ainsi tenu                         envers nous et la couronne que chascun scet, et mesmement que, en faisant                         lesdictes alliances, il romproit le traictié de paix fait à Arras, laquelle                         nostre dit frere et cousin jura publiquement, quant estions à Saint Thierri                         lez Reims, après nostre sacre,  à l'eure que receusmes à                         hommaige nostre bel oncle de Bourgongne, son pere; et lequel traictié est                         fait et passé soubz les censures ecclesiastiques ou apostolicques, et si                         exprès et astraint que plus grandes et estroictes submissions ne se pevent                         jamais trouver en quelque traictié, selon nostre foy.
Et en rompant lequel                         traictié de paix seroit metre nostre dit royaume en guerre, dont serions                         desplaisans de tout nostre cueur, tant pour les maulx qui en pevent avenir,                         que aussi pour ce que tousjours desirons entretenir l'amour de noz parens et                         subgetz, ainsi qu'on l'a peu congnoistre, tant parce que n'avons point voulu                         commancer de rigueur, quelques entreprises que nostredit frere et cousin de                         Charrolois ait faictes sur noz prevostez de Beauvoisiz et de Vimeu, et sur                         les places et terres de Neelle et de Beaulieu, ne autrement.
Et pour icelles                         causes, et en ensuivant l'advis et oppinion desdiz seigneurs de nostre sang                         et gens de nostre grant conseil, nous avons envoié oudit royaume                         d'Angleterre noz chers et feaulx cousins l'arcevesque de Narbonne, le conte                         de Roussilhon, admiral de France, et en la compaignie de nos amez et feaulx                         conseilliers le sire  de Concressault, chevalier, nostre                         chambellain, maistres Jehan de Pourpincourt, président, et Olivier  Le Roux, maistre de noz comptes, et Alixandre Sexte, nostre                         argentier, ausquelz nous avons donné charge  de besongner sur                         la praticque et conduite desdictes matieres, et nous raporter tout ce qu'ilz                         auront trouvé par delà touchant les charges que leur avons baillées, afin de                         prendre sur ce la conclusion qui semblera estre meilleur et plus proufitable                         au bien de nous et de nosdiz royaumes et subgetz.
Si vous avons bien voulu                         escripre des choses dessus dictes et vous advertir de nostre vouloir et                         entencion, comme ceulx que tenons et reputons pour noz bons et loiaux                         subgetz.
Donné à Chartres, le XXIIIIe jour de juing.
Loys.
De la Loere.
A noz chiers et bien amez les conseilliers, bourgeois et habitans de nostre                         ville de Lyon.
AU CHANCELIER (V.).
Meslay, 6 juillet 1467.
Orig.
commun.
par M.
Ét.
Charavay.
De par le roy.
Nostre amé et feal, pour les causes que savez dont Jehan de Beauvau, nagueres                         evesque d'Angiers, a  esté acusé, qui touchent nostre personne,                         et aussi pour ce que nous avons esté advertiz que nostre oncle le roy de                         Sicille a fait prandre ung des serviteurs dudit de Beauvau, lequel estoit                         acusé avecques autres desdiz cas; et pour ce que la matiere nous touche et                         qu'il est question de grans cas, nous avons ordonné certains serviteurs                         dudit de Beauvau estre prins au corps pour savoir et ataindre la verité; si                         voulons et vous mandons que incontinant vous faites partir maistre Jehan de                         Langlée pour aler prandre et saisir au corps ceulx qui sont nommez en la                         commission que vous envoyons; et qu'il les amenne prisonniers par devers                         nous.
Et avecques ce qu'il preigne le double des articles et du procès que                         nostredit oncle a fait faire contre celluy qu'il detient prisonnier; aussi                         qu'il preingne la depposicion de Loys de la Chapelle, laquelle a maistre                         Maturin Beaudet, et luy chargez bien qu'il y face bon devoir; et gardés bien                         qu'il n'y ait faulte.
Donné à Melay, le VIe jour de                         juillet.
Loys.
Toustain.
A nostre amé et feal chancellier.
Receue le VIIe de juing à Chartres,                         touchant monseigneur d'Angiers.
AU DUC DE MILAN (V.).
Paris, 29 septembre 1467.
Orig.
Arch.
de Milan.
De par le roy.
Trés chier et trés amé frere et cousin, nous avons esté advertiz que on vous                         a dit et rapporté certains langaiges, et aussy à nostre belle tante la                         duchesse, dont sommes bien esbahiz, car jamais ne feusmes en intencion et                         voulenté de les dire et pratiquer.
Et pour ceste cause en avons parlé à                         Jehan Pierre, vostre ambaxadeur, et lui avons ordonné vous escripre la                         verité de la chose et l'effect de nostre vouloir et intencion sur ce.
Si                         vueillez adjouster foy à ce que de ceste matiere il vous escripra, car                         seurement nous lui en avons dit la verité et ce qui en est, et de ce ne                         faictes point de doubte; et quant à nous, nous serons tousjours envers vous                         tel que avons esté, sans nulle dissimulacion.
Donné à Paris, le penultime                         jour de septembre.
Loys.
Meurin.
A nostre trés cher et trés amé frere le duc de Millan.
AU CHANCELIER (D.).
Vernon, 27 octobre 1467.
Orig.
BibI.
nat., Fr.
15537, fol.
105.
Chancellier, nous vous envoyons deux blancs signez  de nostre                         amé et feal notaire et secretaire maistre Baudes Meurin, et deux autres                         lettres signées de sa main, l'une pour lever nostre main mise ès terres des                         serviteurs de nostre beau frere de Bourgongne, et l'autre pour pareillement                         lever nostre dicte main mise des terres des serviteurs de nostre beau frere                         le connestable.
Si les vueillez incontinens faire sceller sans y faire                         difficulté.
Donné à Vernon, le XXVII e jour d'octobre.
Loys.
B.
Meurin.
A nostre amé et feal chancellier.
Du roy, receue le XXVIII d'octobre LXVII, à Chartres.
AU DUC DE MILAN (V.).
Montils-lès-Tours, 7 février 1468.
Orig.
Arch.
de Milan.
Mon frere, j'ay sceu ce que vous aviez mandé me dire à Jehan Pierre de                         Panigrolle, vostre ambaxadeur, touchant le mariage de vous et de ma seur                         Bonne.
Et pour ce que sur toutes choses je desire vostre bien et l'onneur,                         entretenement et augmentacion de vous et de vostre maison, et ne vouldroie                         pour riens qu'il tensist à moy que voz besongnes et affaires ne feussent                         asseurez, et que je ne vous tensisse ce que je vous ay promis, je vous ay                         bien voulu rescrire sur ce mon  advis, et me semble que le plus                         brief qui vous sera possible vous devez envoier querir madicte seur.
Et                         quant est à moy, incontinent que ceulx que me devez envoier pour ceste cause                         seront par deçà, et qu'ilz auront besongné touchant le point que par ledit                         Panigrolle vous ay fait savoir, je la vous envoieray en Ast ou ailleurs, où                         vous vouldrez, et ne sera la chose par moy aucunement retardée, mais se fera                         tout ce que vous en ordonnerez; car jusques ycy j'ay tousiours gardée                         madicte seur pour vous, et pour vostre bien, et si vous ne l'avez, il ne                         tiendra que à vous.
Et vous tenez seur que en cecy et en toutes autres                         choses je m'emploieray tousjours pour vous le mieulx que possible me sera.
Au surplus j'ay chargé audit Panigrolle vous escrire aucunes choses; si vous                         prie que vueillez adjouster foy en ce qu'il vous rescrira, et vous y                         emploiez ainsi que j'en ay en vous fiance.
Et adieu, mon frere.
Escript aux                         Montilz lez Tours, le VIIe jour de feuvrier.
Loys.
Leprevost.
A mon beau frere le duc de Millan.
AU DUC DE MILAN (V.).
Amboise, 27 mars 1468.
Orig.
Arch.
de Milan.
De par le roy.
Trés cher et trés amé frere et cousin, nostre chier et bien amé Jehan                         Dozenac, homme d'armes de nostre ordonnance, nous a fait monstrer que                         aucunes gens voz subgetz ont detenu et detiennent de present pluseurs                         terres, maisons et autres biens à luy appartenans ou territoire de Charmiz                         (?), sans les lui vouloir rendre ne restituer; et à ceste cause nous a                         requiz que sur ce vous voulsissons escripre en sa faveur.
Et pour ce que                         desirons les faiz et affaires dudit Jehan Dozenac estre favorablement                         traictiez en faveur d'aucuns noz principaulx serviteurs, ses parens et amys,                         et des grans et louables services qu'il nous a faiz et fait chascun jour en                         maintes manieres, nous vous prions le plus affectueusement que faire povons                         que, en faveur et contemplacion de nous, vous vueillez faire rendre et                         restituer audit Dozenac tous les heritaiges, maisons et  autres                         biens qui par lectres, tesmoings ou autrement apperront appartenir audit                         Dozenac, par ceulx qui les detiennent oudit territoire de Charmiz, et                         incontinent les lui faire mectre à plaine delivrance.
Et vous nous ferez                         très agreable plaisir.
Donné à Amboise, le XXVII e jour                         de mars.
Loys.
Meurin.
A nostre trés cher et trés amé frere et cousin le duc de Millan.
AU SIRE DE CRAON ET A L'AMIRAL (V.).
Fin de juillet 1468.
Minute.
BibI.
nat., Fr.
20489, fol.
25.
Chier et feal cousin, presentement avons receu lettres de telz, etc., et                         aussi beau frere le connestable  a escript à beau frere de                         Bourbon.
Nous vous envoyons le double de tout, affin que congnoissés et                         soiés pourveu pour les choses qui pourront avenir.
Si vous prions que vous                         vueillés tenir tout prest, et vos gens en voz garnisons, pour faire ce qui                         sera à faire, car vous savés que il ne y a plus de la treve que d'icy à                         leundi, et ou cas qu'elle sera ralongée, incontinent que nouvelles nous en                         viendront, le vous ferons savoir, ensemble de tout ce qui nous sera survenu.
Si nous vueillés fere savoir et advertir de ce que pourrés savoir de vostre                         part.
Et pour ce qu'il y a plus apparance de guerre que autre chose, nous                         vous prions, se vous avez aucunes entreprinses, que vous soiez tous prestz                         pour les povoir executer, si tost que le vous ferons savoir.
A BOURRÉ (D.).
Senlis, 21 août 1468.
Orig.
BibI.
nat., Fr.
20427, fol.
50.
Bourré, j'envoye par dela monseigneur de Calabre pour les causes que verrez                         par le double que je vous envoie cy encloz des lettres que je escrips à                         monseigneur de la Forest, monseigneur de Cran, monseigneur de Bueil et le                         seneschal de Poictou.
J'ay baillé à mon  dit seigneur de                         Calabre ung povoir pour besongner ès matieres avec ung blanc pour faire ung                         autre povoir, s'il en est besoing, lequel blanc vous emplirez ainsi que par                         mondit seigneur de Calabre sera advisé.
Et se ilz ont à besongner de lettres                         closes de moy ou de blancs signez pour en faire, fournissez les en, et me                         faictes souvent savoir des nouvelles.
Donné à Senlis, le XXI e jour d'aoust.
Loys.
Demoulins.
A nostre amé et feal conseiller et maistre de noz comptes, maistre Jehan                         Bourré.
A LA CHAMBRE DES COMPTES (P.).
Amboise, 19 mars 1469.
Orig.
BibI.
nat., Pièces orig., vol.
213, dossier 4810, Batarnay, no                         19.
Copie, Clairambault, 1060, fol.
135.
De par le roy.
Noz amez et feaulx, nous avons, par noz lectres patentes et pour les causes                         en icelles contenues, donné à nostre chier et bien amé eschançon Anthoine de                         Batarnay, seigneur de Vaulgris, la somme de VI m escuz,                          en faveur du mariage de lui et de la fille de nostre amé                         et feal conseillier et chambellan May de Houllefort, sire de Hamars, nostre                         bailli de Caen; pour l'asseurement du paiement de laquelle somme, pour ce                         que nous ne la luy povons à present paier, nous lui avons baillé et                         transporté nostre chastellenie, viconté, terre et seigneurie d'Evrecy,                         assise en noz bailliage et viconté de Caen, jusqu'à ce que nous ou noz                         successeurs nous ayons paié ladicte somme, ainsi que pourrez veoir par                         nosdictes lettres.
Et pour ce que nous voulons que nostredit eschançon                         joisse de nostredit don et transport selon le contenu de nosdictes lectres,                         nous vous mandons et commandons que vous luy veriffiez et expediez nosdictes                         lectres de point en point selon leur forme et teneur.
Et gardez que en ce                         n'ait faulte, et qu'il ne nous soit besoing de plus vous en escripre.
Donné                         à Amboise, le XIX e jour de mars.
Loys.
Leprevost.
Apportées le XXIIIIe jour de mars l'an M                             CCCC LXVIII.
AU GRAND MAITRE (D.).
Vaujours, 3 juin 1469.
Orig.
BibI.
nat., Fr.
2898, fol.
51.
Monseigneur le grant maistre, j'ay veu ce que m'avez escript touchant                         pluseurs poins.
En tant que touchent les francs archiers, faictes en faire                         de trois ou de quatre des plus coulpables telle pugnicion que verrez estre à                         faire, et le surplus faites les tirer avant après mon frere de Dunoys.
Au                         regart des villes de monseigneur d'Armignac et de celles qui sont du                         partaige de mon frere, n'y touchez pour ceste heure; et de celles qui  sont demourées sans estre en partaige de mon dit frere, faites                         en faire telle pugnicion que vous verrez estre à faire.
Et pourvoiez bien à                         tout, et vous en venez, ainsi que vous ay fait savoir, car j'ay grant desir                         de vous veoir, et adieu.
Escript à Vaugours, le tiers jour de juing.
Loys.
Toustain  A monseigneur le conte de                         Dampmartin, grant maistre d'ostel de France.
.

LETTRES DE LOUIS XI LOUIS DAUPHIN 1469-1472    AU DUC DE GUIENNE (D.).
Montils-lès-Tours, 12 novembre 1469.
Orig.
Bibl.
nat., Fr.
20489, fol.
139.
Mon frere, mon amy, je me recommande à vous tant comme je puis.
J'ay veu les                         lettres que m'avez escriptes, et aussi celles que maistre Guillaume Chommart                         vous a envoiées.
Pareillement j'ay receu lettres de maistre Baude et oy ce                         que maistre Pierre qui estoit allé en Espaigne a raporté.
Mon frere, à chose                              que ledit maistre Pierre ait dicte, il ne vous fault point                         arrester, car je vous asseure que ce qu'il aroit oy dire en une court, il ne                         le saroit raporter en la chambre, et ce qu'il dit ne sont que nouvelles de                         paiges, et n'en doit on tenir compte.
Tenez vous sceur que le maistre de                         Saint Jacques, tant qu'il vive, ne prandra parti avec le roy d'Arragon; car                         il cognoist bien que ce seroit sa totalle destruccion.
Aussi vous povez                         estre certain que ledit maistre n'anbandonnera jamès mon parti, car il sçait                         bien que s'est le plus sceur reffuge qu'il puisse avoir et qu'il n'a point                         de si sceur chemin pour sa seureté et des siens, que de tenir le parti de                         vous et de moy.
Autreffois, durant que je tenoie le parti du roy d'Arragon,                         et moy estant à Baionne, Monseigneur le general maistre Pierre Doriolle                         offrit de par moy audit maistre le parti que le roy d'Arragon lui offre à present, lequel le roy                         d'Arragon me faisoit offrir; mès oncques il n'y voult entendre.
Je vous                         envoie les lettres que ledit maistre m'a envoiées, aussi sa creance, par                         lesquelles verrez comme le roy d'Espaigne envoiera brief devers moy pour                         ceste matiere.
Aussi j'ay envoyé querir monseigneur d'Albi, et le                         despescheré avec  monseigneur de Torcy incontinent, pour aller                         par delà.
Et tenez vous sceur que se le mariaige se faisoit de la princesse                         avec le filz du roy d'Arragon, ce que je ne croy pas, que incontinent le                         maistre mectroit en avant la fille du roy d'Espaigne.
Mon frere, Perot d'Aidie est ycy venu, disant que son frere se vouloit                         excuser de ce cas que on lui mectoit sus touchant ma personne.
Je lui ay                         respondu qu'il ne se peut mieulx excuser que par  ce qui                         lui a donné la charge; et lui ay fait bailler le double de ce que l'evesque                         de Saint Pons me dist, afin qu'il en  sache mieulx la verité, et                         pareillement de ce que les seigneur et dame de Pompadour en on dit, disans                         le savoir par le prothonotaire de  lequel j'ay envoié                         prandre et ce qui s'en pourra savoir par le procès, je vous en advertiré.
Aussi ledit Perot m'a dit, comme de lui, car il dit qu'il n'en avoit point                         de charge, que le duc ne vouloit point de ma niepce; et je lui ay respondu                         que je ne l'avoie presentée ne à lui ne à autre.
Mon frere, le prince de Vienne a envoié ung chevalier devers moy nommé messire Corberan.
Je                         vous  envoie la lettre qu'il m'a escripte, et le double de la                         creance dudit chevalier, aussi le double de la responce que je luy ay faicte                         de bouche, et de la lettre que je                         lui ay escripte.
Pareillement le conte d'Armignac                         envoie et aussi les gens des estaz de ses pays, ausquelx j'ay fait faire la                         responce en l'ostel de mon chancelier par les gens de mon conseil où n'ay                         point esté present.
Je vous envoie le double de leurs instructions et de la responce que leur y ay fait                         faire.
Le grant maistre m'a envoié ung gentilhomme qui venoit de devers le conte                         d'Armignac, qui dit beaucoup de choses dont je vous envoie le double par                         escript.
Touchant monseigneur d'Alenczon, j'ay aujourd'ui recouvré vostre seellé et                         l'ay fait canceller, et le vous envoye.
S'autre chose me sourvient,                         incontinent vous  en avertiré; et à Dieu, mon frere, mon amy,                         auquel je prie qu'il vous doint ce que desirez.
Donné aux Moultiz , le XII                             e jour de novembre.
Mon frere, depuis ces lettres escriptes, j'ay receu les lettres que vous                         m'avez envoyées, et au regart de la place de Montoce, je l'avoie baillée                         paravant en gaige à Gaston du Lyon, pour la somme de IIIIm escuz; de laquelle je me suis obligé, et en ay fait ma propre debte;                         et s'en part un homme pour la vous faire delivrer.
Je vous mercie de ce que                         m'avez adverti de la venue du seigneur d'Achon.
Jehan d'Arson est venu ycy et m'a apporté lettres  de monseigneur                         de Bourgongne, lesquelles je vous envoie et la responce que je lui ay                         faicte.
AU PARLEMENT OU A LA CHAMBRE DES COMPTES DE PARIS (D.).
Amboise, 19 novembre 1469.
Orig.
Bibl.
nat., Fr.
6964, fol.
3.
De par le roy.
Noz amez et feaulx, nous avons puis aucun temps en çà baillé, fieffé,                         transporté et delaissé à nostre cher et bien amé escuier d'escuerie Jehan du                         Pertuys et à Glaude de Chantemelle, damoiselle, sa femme, pour eulx et les                         enffans qui sont ou seront procreez d'eulx deux en loyal mariage, nostre                         moulin et deux viviers que nous avons à Lyons ou bailliage de Gisors, pour                         le pris et selon le contenu ès lettres patentes, que sur ce leur avons                         octroyées, lesquelles vous ont esté presentées et avez esté requis de les                         expedier et veriffier; mais vous avez de ce faire esté refusans et n'y avés                         aucunement voulu proceder, dont nous donnons grant merveille, consideré                         mesmement que les diz deux viviers ne nous estoient paravant de nulle                         valeur, et y avoit bien longtemps qu'ilz estoient en ruyne.
Et au regard                         dudit molin, nous l'avons baillé pour aussi grant pris qu'il avoit esté                         autresfois fieffé à feu Estienne Le Marié.
Et pour ce que nous voulons que                         ledit Jehan du Pertuys et sa  dicte femme, et aussi leurs diz                         enffans joissent de nostre dit bail et fieffé, nous vous mandons que                         incontinent vous expediez et veriffiez nos dictes lettres que leur en avons                         octroyées, comme dit est, sans plus y faire de difficulté.
Et y faictes par                         maniere qu'ilz n'aient plus cause de nous en parler, et gardez que en ce                         n'ait faulte.
Donné à Amboyse, le XIX e jour de                         novembre.
Loys.
Bourré.
Allate IXa decembris Mo                                 CCCCo LXIX.o.
A BOURRÉ (D.).
Amboise, 9 mars 1470.
Orig.
Bibl.
nat., Fr.
20486, fol.
94.
De par le roy.
Bourré, appoinctez Guillaume Cleret, nostre varlet de chambre, de ses gaiges                         en la maniere qu'il estoit l'année passée; c'est assavoir dix livres pour                         moys, et le faictes paier de ce qu'il luy est deu de ceste presente année et                         gardés que en ce n'ait faulte; car tel est nostre plaisir.
Donné à Amboise,                         le IXme jour de mars.
Loys.
AUX LYONNAIS (V.).
Amboise, 29 mai 1470.
Orig.
Arch.
de Lyon, AA 23, no 29.
Arch.
de Honfleur.
Communiqué par                         M.
R.
de Beaurepaire.
De par le roy.
Chers et bien amez, pour ce que depuis nostre avenement à la couronne nous                         avons tousjours desiré et desirons sur toutes autres choses de soulager                         nostre peuple et oster et abatre pluseurs grans maulx et exactions,                         pilleries et roberies qu'ilz ont supportées jusques à present oultre nostre                         gré et vouloir, et qui a esté et est la plus grant desplaisance qui nous                         peust avenir, et souventes foiz avons deliberé et entreprins de donner ordre                         et bonne provision ausdiz maulx et exactions, et mesmement sur le fait,                         vivre et gouvernement des gens de guerre de nostre ordonnance, nous, à                         l'occasion des troubles, divisions et autres grans affaires qui sont                         survenuz en nostre royaume,  nous avons esté tellement occupez                         que jusques icy n'y avons peu bonnement vacquer ne mectre le remede tel que                         avons desiré et desirons de tout nostre cueur.
Et pour ce que à l'aide de                         Nostre Seigneur et de noz bons et loyaulx subgetz, nous voyons à present les                         faiz et affaires de nous et de nostre dit royaume bien dispousez, nous avons                         conclud et deliberé de mectre si bonne ordre, police et gouvernement ou fait                         de nostre dit royaume, tant ou vivre et gouvernement de nos diz gens de                         guerre, que autrement, que les diz maulx, pilleries et roberies cesseront,                         et que nos diz subgetz vivront en paix et transquilité.
Et pour ce, avons                         par l'advis et deliberacion de pluseurs seigneurs de nostre sang, capitaines                         et chiefz de guerre, et gens de nostre grant conseil fait certaines                         ordonnances, lesquelles, à ce que nul n'en puisse pretendre cause                         d'ignorance, nous avons envoyées et fait publier par toutes les                         seneschaucées, balliages, bonne villes, et autres lieux de nostre dit                         royaume.
Et avecques ce, affin que les diz maulx, pilleries et exactions                         soient reparées et que les diz gens de guerre soient logiez en villes                         fermées et vivent selon le contenu en nosdictes ordonnances, nous envoyons                         presentement les mareschaulx de France, les capitaines et autres notables                         hommes es païs et lieux où les diz gens de guerre ont esté et sont logez,                         desquelles choses nous vous avons bien voulu advertir, affin que                         congnoissiez tousjours de plus en plus le bon et grant vouloir que nous                         avons eu et avons au bien et soulagement de vous et de nostre dit roiaume et                         de nos diz subgetz, et que, si les diz gens de guerre ont fait ou commis                         faultes, pilleries et exactions, que vous en informez les diz commissaires                              et noz officiers des lieux où lesdiz cas auront esté faiz                         et commis, pour y estre par eulx pourveu ainsi que de raison.
Et s'il                         advenoit que nosdiz commissaires ou officiers voulsissent differer ou                         delayer par faveur ou autrement, nous voulons et vous mandons bien                         expressement que vous nous en advertissez en toute diligence et nous y                         pourvoirions en maniere que chascun y prandra example.
Donné à Amboise, le                         XXIX e jour de may.
Loys.
Demoulins.
A noz chers et bien amez les bourgoys, manans et habitans de nostre ville et                         cité de Lyon.
Tradite XIIII ta junii Mo                                 CCCCo septuagesimo.
A BOURRÉ (D.).
Ponts-de-Cé, 25 juillet 1470.
Orig.
Bibl.
nat., Fr.
6602, fol.
2.
Cop.
Fr.
20427, fol.
104.
Publ.
par Duclos, Histoire de Louis XI, IV, 355.
Monseigneur du Plessiz, nagueres ay envoyé messire Yvon du Fou par dela pour                         mettre le fait de monseigneur  de Warvyk en seureté, et                         presentement lui mande qu'il mecte telle provision et ordre, que les gens                         dudit monseigneur de Warvyk n'aient point de neccessité jusques à ce qu'il                         soit par della.
Aujourd'uy avons fait le mariage de la royne d'Angleterre et                         de lui, et demain espere l'avoir du tout depesché prest à s'en partir.
Dieu merci et Nostre-Dame, nous avons les scellez de Bretaigne et sommes de                         tous poins amys, monseigneur de Lescun et moi, et par ainsi, sommes seurs de                         ce costé.
Vous verrez ce que j'escrips audit messire Yvon.
Je vous prie que vous                         faictes ce qu'il vous dira, et que n'y espargnez riens, en maniere que les                         gens dudit Warvyk n'aient aucune disete ou neccessité, et qu'ilz ne se                         malcontentent, et vous y employez vous et le general, ainsy que j'en ay en                         vous ma fiance.
Escript au Pont de Sée, le XXV e jour de                         juillet.
Loys.
J.
Le Clerc.
A LA CHAMBRE DES COMPTES (D.).
Amboise, 1er octobre 1470.
Orig.
Bibl.
nat., Fr.
6964, fol.
25.
De par le roy.
Noz amez et feaulx, nous avons aujourd'uy octroyé noz lettres patentes                         signées de nostre main à nostre bien amée Marie de Villebresme, vesve de feu                         maistre Jehan Chardon, en son vivant tresorier de feu nostre oncle le duc                         d'Orleans, à ce que, nonobstant certaine radiacion par vous faicte sur                         aucuns comptes dudit feu Jehan Chardon de la somme de quatre cens quatre  vings huit livres, huit solz tournois, que par noz autres                         lettres patentes, aussi signées de nostre main, avons à icelle vesve donnée,                         elle demoure quicte et paisible d'icelle somme, ainsi qu'il est plus à plain                         contenu ès dictes lettres.
Et pour ce que nostre plaisir est que ladicte                         vesve joysse entierement de nostre dit don, selon la forme et teneur de nos                         dictes premieres et secondes lettres, et nonobstant la responce et autres                         choses par vous alleguées plus à plain contenue en icelles noz secondes                         lettres, nous vous mandons, commandons et expressement enjoignons, que sans                         plus y faire de reffus ou difficulté, vous veriffiez et interinez à icelle                         vesve nos dictes secondes lettres, et en ce faisant, la faictes tenir quicte                         et paisible de ladicte somme de IIIIc IIIIxx XVIII l.
VIII s.
t.; et tellement y faictes qu'elle n'ayt plus cause de                         retourner pour ceste cause devers nous; car tel est nostre plaisir.
Donné à                         Amboyse, le premier jour de octobre.
Loys.
Flameng.
Apportées le samedi 17e novembre                             1470.
A PIERRE DORIOLE (D.).
Plessis-de-Roye, 7 mars 1471.
Orig.
Bibl.
nat., Fr.
15537, fol.
116.
Monseigneur le general, j'ay veu voz lettres que m'avez escriptes par vostre                         chevaucheur, et me semble bien d'envoyer à Jehan de Nyvenen les lettres et                         instructions  dont voz dictes lettres font mencion ainsi que                         avez advisé, et pareillement d'envoyer aux capitaines de l'arriere ban                         lettres pour les haster, ainsi qu'il a esté fait aux autres et si faictes                         faire toutes les dictes lettres et instructions incontinent et les envoyez.
Donné au Plessiz Monseigneur de Roye, le VII e jour de                         mars.
Loys.
Leclerc.
A nostre amé et feal conseiller et general de noz finances, maistre Pierre                         Doriole.
AU SEIGNEUR DE BOUCHAIN (V.).
Paris, 24 juin 1471.
Orig.
Bibl.
nat.
Pièces orig., vol.
472, dossier Bournel 10507, no                         15.
Monseigneur de Bouchain, Blanchefort m'a dit ce que luy avez chargé me dire                         touchant la venue du neveu de monseigneur de Warvyk et du chambellan à                         Calaiz, dont je vous scez bon gré.
Je leur escriptz et envoie les lettres au                         petit tresorier Jehan Raguier,  pour les envoier par homme                         seur, et lui mande qu'il se tire devers vous pour estre de tout mieulx                         informé.
Et pour ce, s'il vous plaist, vous l'advertirez de tout ce qu'il                         vous semblera estre bon, et vous prye que souvent me faictes savoir de ce                         que saurez qu'il seurviendra de nouveau.
Donné à Paris, le XXIIII e jour de juing.
Loys.
J.
Leclerc A nostre amé et feal conseillier et chambellan le sire de Bouchain.
AU SEIGNEUR DU BOUCHAGE (D.).
Saint-Michel-sur-Loire, 20 août 1471.
Orig.
Bibl.
nat., Fr.
2909, fol.
6.
Monseigneur du Bouchaige, j'ay à ceste heure receu unes lettres de maistre                         Olivier Le Roux, dont je vous envoye le double; pareillement je vous envoye                         les pieces qui ont esté trouvées escriptes de la main de maistre Henry                         Millet au logeis, ainsi qu'il s'en partoit.
Et m'a mandé par son homme ledit                         maistre Olivier Le Roux, qu'il congnoist seurement que c'est de sa main.
Quand vous partistes, je me doubtoye  que monseigneur de                         Guyenne feist ces mariages, et maintenant, veu que lesdictes lettres que                         maistre Olivier m'escript, et les pieces qui ont esté trouvées, et les                         parolles que maistre Henry Millet a dictes, dont je vous envoye tout par                         escript, puis le maistre d'ostel de Chesnay, par qui mon frere m'a bien                         mandé qu'ilz tachoient du mariage de la fille de monseigneur de Foix, et ne                         m'a point mandé de celuy de Bourgoigne qu'ilz lui en eussent parlé, ne aussi                         de bailler son seellé, vous avez à me asseurer avecques lui de ce seellé que                         je doubte qu'il ait baillé, s'il vous est possible.
Et se d'aventure il                         avoit baillé, et vous le pouriez reduire, j'en tiendray tout ce que vous en                         promecterez.
Il y a ès petites pieces en ung mot Normandie, en                         une autre connestable, en ung autre le roy, en ung  autre voyage, en ung autre Xantonge, et en pluseurs                         autres Bourgongne.
En effect, je voy la chose si                         suspecte que je ne vous sçay que mander; car mon frere ne me advertist point                         si avant comme je trouve par ces memoires, et me advertissez bien au cler de                         tout.
Escript à Sainct Michel sur Loyre, le XX e jour                         d'aoust.
Loys.
Tilhart.
A nostre amé et feal conseiller et chambellan le seigneur du Bouchage.
AU GRAND MAITRE (D.).
Montbazon, 12 décembre 1471.
Orig.
Bibl.
nat., Fr.
2913, fol.
68.
Monseigneur le grant maistre, vous savez que je vous ay promis la somme de                         IIII m escuz dedens la feste des Roys.
Et, afin que vous                         congnoissez que je ne vous ay pas oblyé, et que je suis bon paieur, je n'ay                         pas voulu actendre le terme, et vous envoye presentement la somme de quatre                         mille frans, et ainsi ne vous devray plus que quinze cens frans, lesquelz je                         vous envoieray  le plus tost que je pourray.
Escripvez-moy de                         la recepcion de la dicte somme, et m'escripvez aussi de voz nouvelles, et                         faites escripre sur la cedule que avez de moy des diz IIII m escuz, comme vous avez receu la dicte somme de IIII m l.
t., et adieu.
Donné à Montbason, le XII e                         jour de decembre.
Loys.
Bourré.
A nostre cher et feal cousin le conte de Dampmartin, grant maistre d'ostel de                         France.
AUX CONSEILLERS DE LA VILLE DE LYON (V.).
Plessis-du-Parc, 28 avril 1472.
Orig.
Arch.
de Lyon, AA 23, no 38.
De par le roy.
Chiers et bien amez, en besongnant avec nostre amé et feal conseillier                         maistre Jehan Delaloere ou fait de noz finances de Languedoc, il nous a                         voulu mectre en compte la somme de six cens livres tournois, dont maistre                         Pierre de Refuge et le dit Delaloere vous  feirent leurs                         lettres l'année passée, pour la despense qui se faisoit à cause des                         bastilles, pons et boulovars, que l'on faisoit à Lyon pour mectre devant                         Mascon.
Et pour ce que depuis, à vostre grant poursuite, vous avons quictée                         la somme de mille escus que nous deviés de reste de III m escus, à quoy aviez esté imposez pour vostre porcion de l'emprunct,                         nous avons prinse la dicte somme dudit Delaloere pour employer en noz                         affaires, et avons ordonné que la dicte lectre ou obligacion sera par vous                         rendue ausdiz de Refuge et Delaloere, ou à l'un d'eulx, comme casse et                         nulle; et ainsi a esté dit et appoincté par les gens de noz finances avec                         maistre Guillaume Bulloud, docteur, que avez envoyé deça pour voz affaires.
Si voulons et vous mandons bien expressement, que incontinent vous rendez                         icelle lettre ou obligacion aux dessus diz, ou à celuy qui y sera envoyé                         pour ladicte cause, sans y faire ne mectre aucun delay ou difficulté; car                         nous avons commandé noz lettres, pour vous y contraindre en cas de refuz ou                         delay, et en voz affaires vous aurons tousjours pour recommandez.
Donné au                         Plessiz du Parc lez Tours, le XXVIII e jour d'avril.
Loys.
Bourré.
A noz chiers et bien amez les conseilliers de la ville de Lyon.
AU GRAND MAITRE (D.).
Montils-lès-Tours, 18 mai 1472.
Orig.
Bibl.
nat., Fr.
2913, fol.
62.
Copie du temps.
Clairambault,                         Mélanges, 481, fol.
283 vo.
Monseigneur le grant maistre, depuis les derrenieres lettres que je vous ay                         escriptes, j'ay eu nouvelles que monseigneur de Guienne se meurt, et qu'il                         n'y a point de remede en son fait; et le m'a fait savoir ung des plus privez                         qu'il ait avecques lui, par homme exprès, et ne croyt pas, ainsi qu'il dit,                         qu'il soit vif à XV jours d'icy, au plus qu'on le puisse mener.
S'il m'en                         vient autres nouvelles, incontinent les vous feray savoir.
Le seneschal d'Agenaiz est ici; je lui ay appoincté son estat en maniere que                         je croy qu'il est bien content.
Afin que soiez seur de celui qui m'a fait savoir les  nouvelles,                         c'est le moyne qui dit les heures avecques monseigneur de Guyenne, dont je me suis                         fort esbay, et m'en suis seigné depuis la teste jusques aux piez.
Adieu.
Escript aux Montilz lez Tours, le XVIII e jour de may.
Loys.
Tilhart.
A nostre chier et amé cousin le conte de Dampmartin, grant maistre d'ostel de                         France.
AU DUC DE MILAN (v.).
Juin 1472.
Orig.
autogr.
Bibl.
nat., Fonds ital.
(Archivio Sforzesco) 1591,                         fol.
354.
Commun.
par M.
Bruel.
Mon frere, je me recommande à vous; j'ay receu voz lettres et la                         protestacion que m'avez envoiée, par laquelle vous renonciez à la nomination                         que le duc de Bourgoigne a fait de vous ès treves derrenieres prinses entre                         moy et luy, dont, mon frere, je vous remercye tant que je puys; et m'avez                         monstré, par effet, la bonne amour que avez à moy, et vous tenez seur que,                         de ma part, jamès l'alyance de vous et moy ne fauldra; et, quand besoing                         seroit, le vous vouldroye monstrer par effect, ainsy que je vous escriz plus                         au long par mes autres lettres.
A Dieu, mon frere, qui vous ait en sa sainte                         garde.
Escript de ma mayn.
Loys.
A mon frere le duc de Millan.
AU DUC DE GUIENNE (D.).
Montils-lès-Tours, 12 novembre 1469.
Orig.
Bibl.
nat., Fr.
20489, fol.
139.
Mon frere, mon amy, je me recommande à vous tant comme je puis.
J'ay veu les                         lettres que m'avez escriptes, et aussi celles que maistre Guillaume Chommart                         vous a envoiées.
Pareillement j'ay receu lettres de maistre Baude et oy ce                         que maistre Pierre qui estoit allé en Espaigne a raporté.
Mon frere, à chose                              que ledit maistre Pierre ait dicte, il ne vous fault point                         arrester, car je vous asseure que ce qu'il aroit oy dire en une court, il ne                         le saroit raporter en la chambre, et ce qu'il dit ne sont que nouvelles de                         paiges, et n'en doit on tenir compte.
Tenez vous sceur que le maistre de                         Saint Jacques, tant qu'il vive, ne prandra parti avec le roy d'Arragon; car                         il cognoist bien que ce seroit sa totalle destruccion.
Aussi vous povez                         estre certain que ledit maistre n'anbandonnera jamès mon parti, car il sçait                         bien que s'est le plus sceur reffuge qu'il puisse avoir et qu'il n'a point                         de si sceur chemin pour sa seureté et des siens, que de tenir le parti de                         vous et de moy.
Autreffois, durant que je tenoie le parti du roy d'Arragon,                         et moy estant à Baionne, Monseigneur le general maistre Pierre Doriolle                         offrit de par moy audit maistre le parti que le roy d'Arragon lui offre à present, lequel le roy                         d'Arragon me faisoit offrir; mès oncques il n'y voult entendre.
Je vous                         envoie les lettres que ledit maistre m'a envoiées, aussi sa creance, par                         lesquelles verrez comme le roy d'Espaigne envoiera brief devers moy pour                         ceste matiere.
Aussi j'ay envoyé querir monseigneur d'Albi, et le                         despescheré avec  monseigneur de Torcy incontinent, pour aller                         par delà.
Et tenez vous sceur que se le mariaige se faisoit de la princesse                         avec le filz du roy d'Arragon, ce que je ne croy pas, que incontinent le                         maistre mectroit en avant la fille du roy d'Espaigne.
Mon frere, Perot d'Aidie est ycy venu, disant que son frere se vouloit                         excuser de ce cas que on lui mectoit sus touchant ma personne.
Je lui ay                         respondu qu'il ne se peut mieulx excuser que par  ce qui                         lui a donné la charge; et lui ay fait bailler le double de ce que l'evesque                         de Saint Pons me dist, afin qu'il en  sache mieulx la verité, et                         pareillement de ce que les seigneur et dame de Pompadour en on dit, disans                         le savoir par le prothonotaire de  lequel j'ay envoié                         prandre et ce qui s'en pourra savoir par le procès, je vous en advertiré.
Aussi ledit Perot m'a dit, comme de lui, car il dit qu'il n'en avoit point                         de charge, que le duc ne vouloit point de ma niepce; et je lui ay respondu                         que je ne l'avoie presentée ne à lui ne à autre.
Mon frere, le prince de Vienne a envoié ung chevalier devers moy nommé messire Corberan.
Je                         vous  envoie la lettre qu'il m'a escripte, et le double de la                         creance dudit chevalier, aussi le double de la responce que je luy ay faicte                         de bouche, et de la lettre que je                         lui ay escripte.
Pareillement le conte d'Armignac                         envoie et aussi les gens des estaz de ses pays, ausquelx j'ay fait faire la                         responce en l'ostel de mon chancelier par les gens de mon conseil où n'ay                         point esté present.
Je vous envoie le double de leurs instructions et de la responce que leur y ay fait                         faire.
Le grant maistre m'a envoié ung gentilhomme qui venoit de devers le conte                         d'Armignac, qui dit beaucoup de choses dont je vous envoie le double par                         escript.
Touchant monseigneur d'Alenczon, j'ay aujourd'ui recouvré vostre seellé et                         l'ay fait canceller, et le vous envoye.
S'autre chose me sourvient,                         incontinent vous  en avertiré; et à Dieu, mon frere, mon amy,                         auquel je prie qu'il vous doint ce que desirez.
Donné aux Moultiz , le XII                             e jour de novembre.
Mon frere, depuis ces lettres escriptes, j'ay receu les lettres que vous                         m'avez envoyées, et au regart de la place de Montoce, je l'avoie baillée                         paravant en gaige à Gaston du Lyon, pour la somme de IIIIm escuz; de laquelle je me suis obligé, et en ay fait ma propre debte;                         et s'en part un homme pour la vous faire delivrer.
Je vous mercie de ce que                         m'avez adverti de la venue du seigneur d'Achon.
Jehan d'Arson est venu ycy et m'a apporté lettres  de monseigneur                         de Bourgongne, lesquelles je vous envoie et la responce que je lui ay                         faicte.
AU PARLEMENT OU A LA CHAMBRE DES COMPTES DE PARIS (D.).
Amboise, 19 novembre 1469.
Orig.
Bibl.
nat., Fr.
6964, fol.
3.
De par le roy.
Noz amez et feaulx, nous avons puis aucun temps en çà baillé, fieffé,                         transporté et delaissé à nostre cher et bien amé escuier d'escuerie Jehan du                         Pertuys et à Glaude de Chantemelle, damoiselle, sa femme, pour eulx et les                         enffans qui sont ou seront procreez d'eulx deux en loyal mariage, nostre                         moulin et deux viviers que nous avons à Lyons ou bailliage de Gisors, pour                         le pris et selon le contenu ès lettres patentes, que sur ce leur avons                         octroyées, lesquelles vous ont esté presentées et avez esté requis de les                         expedier et veriffier; mais vous avez de ce faire esté refusans et n'y avés                         aucunement voulu proceder, dont nous donnons grant merveille, consideré                         mesmement que les diz deux viviers ne nous estoient paravant de nulle                         valeur, et y avoit bien longtemps qu'ilz estoient en ruyne.
Et au regard                         dudit molin, nous l'avons baillé pour aussi grant pris qu'il avoit esté                         autresfois fieffé à feu Estienne Le Marié.
Et pour ce que nous voulons que                         ledit Jehan du Pertuys et sa  dicte femme, et aussi leurs diz                         enffans joissent de nostre dit bail et fieffé, nous vous mandons que                         incontinent vous expediez et veriffiez nos dictes lettres que leur en avons                         octroyées, comme dit est, sans plus y faire de difficulté.
Et y faictes par                         maniere qu'ilz n'aient plus cause de nous en parler, et gardez que en ce                         n'ait faulte.
Donné à Amboyse, le XIX e jour de                         novembre.
Loys.
Bourré.
Allate IXa decembris Mo                                 CCCCo LXIX.o.
A BOURRÉ (D.).
Amboise, 9 mars 1470.
Orig.
Bibl.
nat., Fr.
20486, fol.
94.
De par le roy.
Bourré, appoinctez Guillaume Cleret, nostre varlet de chambre, de ses gaiges                         en la maniere qu'il estoit l'année passée; c'est assavoir dix livres pour                         moys, et le faictes paier de ce qu'il luy est deu de ceste presente année et                         gardés que en ce n'ait faulte; car tel est nostre plaisir.
Donné à Amboise,                         le IXme jour de mars.
Loys.
AUX LYONNAIS (V.).
Amboise, 29 mai 1470.
Orig.
Arch.
de Lyon, AA 23, no 29.
Arch.
de Honfleur.
Communiqué par                         M.
R.
de Beaurepaire.
De par le roy.
Chers et bien amez, pour ce que depuis nostre avenement à la couronne nous                         avons tousjours desiré et desirons sur toutes autres choses de soulager                         nostre peuple et oster et abatre pluseurs grans maulx et exactions,                         pilleries et roberies qu'ilz ont supportées jusques à present oultre nostre                         gré et vouloir, et qui a esté et est la plus grant desplaisance qui nous                         peust avenir, et souventes foiz avons deliberé et entreprins de donner ordre                         et bonne provision ausdiz maulx et exactions, et mesmement sur le fait,                         vivre et gouvernement des gens de guerre de nostre ordonnance, nous, à                         l'occasion des troubles, divisions et autres grans affaires qui sont                         survenuz en nostre royaume,  nous avons esté tellement occupez                         que jusques icy n'y avons peu bonnement vacquer ne mectre le remede tel que                         avons desiré et desirons de tout nostre cueur.
Et pour ce que à l'aide de                         Nostre Seigneur et de noz bons et loyaulx subgetz, nous voyons à present les                         faiz et affaires de nous et de nostre dit royaume bien dispousez, nous avons                         conclud et deliberé de mectre si bonne ordre, police et gouvernement ou fait                         de nostre dit royaume, tant ou vivre et gouvernement de nos diz gens de                         guerre, que autrement, que les diz maulx, pilleries et roberies cesseront,                         et que nos diz subgetz vivront en paix et transquilité.
Et pour ce, avons                         par l'advis et deliberacion de pluseurs seigneurs de nostre sang, capitaines                         et chiefz de guerre, et gens de nostre grant conseil fait certaines                         ordonnances, lesquelles, à ce que nul n'en puisse pretendre cause                         d'ignorance, nous avons envoyées et fait publier par toutes les                         seneschaucées, balliages, bonne villes, et autres lieux de nostre dit                         royaume.
Et avecques ce, affin que les diz maulx, pilleries et exactions                         soient reparées et que les diz gens de guerre soient logiez en villes                         fermées et vivent selon le contenu en nosdictes ordonnances, nous envoyons                         presentement les mareschaulx de France, les capitaines et autres notables                         hommes es païs et lieux où les diz gens de guerre ont esté et sont logez,                         desquelles choses nous vous avons bien voulu advertir, affin que                         congnoissiez tousjours de plus en plus le bon et grant vouloir que nous                         avons eu et avons au bien et soulagement de vous et de nostre dit roiaume et                         de nos diz subgetz, et que, si les diz gens de guerre ont fait ou commis                         faultes, pilleries et exactions, que vous en informez les diz commissaires                              et noz officiers des lieux où lesdiz cas auront esté faiz                         et commis, pour y estre par eulx pourveu ainsi que de raison.
Et s'il                         advenoit que nosdiz commissaires ou officiers voulsissent differer ou                         delayer par faveur ou autrement, nous voulons et vous mandons bien                         expressement que vous nous en advertissez en toute diligence et nous y                         pourvoirions en maniere que chascun y prandra example.
Donné à Amboise, le                         XXIX e jour de may.
Loys.
Demoulins.
A noz chers et bien amez les bourgoys, manans et habitans de nostre ville et                         cité de Lyon.
Tradite XIIII ta junii Mo                                 CCCCo septuagesimo.
A BOURRÉ (D.).
Ponts-de-Cé, 25 juillet 1470.
Orig.
Bibl.
nat., Fr.
6602, fol.
2.
Cop.
Fr.
20427, fol.
104.
Publ.
par Duclos, Histoire de Louis XI, IV, 355.
Monseigneur du Plessiz, nagueres ay envoyé messire Yvon du Fou par dela pour                         mettre le fait de monseigneur  de Warvyk en seureté, et                         presentement lui mande qu'il mecte telle provision et ordre, que les gens                         dudit monseigneur de Warvyk n'aient point de neccessité jusques à ce qu'il                         soit par della.
Aujourd'uy avons fait le mariage de la royne d'Angleterre et                         de lui, et demain espere l'avoir du tout depesché prest à s'en partir.
Dieu merci et Nostre-Dame, nous avons les scellez de Bretaigne et sommes de                         tous poins amys, monseigneur de Lescun et moi, et par ainsi, sommes seurs de                         ce costé.
Vous verrez ce que j'escrips audit messire Yvon.
Je vous prie que vous                         faictes ce qu'il vous dira, et que n'y espargnez riens, en maniere que les                         gens dudit Warvyk n'aient aucune disete ou neccessité, et qu'ilz ne se                         malcontentent, et vous y employez vous et le general, ainsy que j'en ay en                         vous ma fiance.
Escript au Pont de Sée, le XXV e jour de                         juillet.
Loys.
J.
Le Clerc.
A LA CHAMBRE DES COMPTES (D.).
Amboise, 1er octobre 1470.
Orig.
Bibl.
nat., Fr.
6964, fol.
25.
De par le roy.
Noz amez et feaulx, nous avons aujourd'uy octroyé noz lettres patentes                         signées de nostre main à nostre bien amée Marie de Villebresme, vesve de feu                         maistre Jehan Chardon, en son vivant tresorier de feu nostre oncle le duc                         d'Orleans, à ce que, nonobstant certaine radiacion par vous faicte sur                         aucuns comptes dudit feu Jehan Chardon de la somme de quatre cens quatre  vings huit livres, huit solz tournois, que par noz autres                         lettres patentes, aussi signées de nostre main, avons à icelle vesve donnée,                         elle demoure quicte et paisible d'icelle somme, ainsi qu'il est plus à plain                         contenu ès dictes lettres.
Et pour ce que nostre plaisir est que ladicte                         vesve joysse entierement de nostre dit don, selon la forme et teneur de nos                         dictes premieres et secondes lettres, et nonobstant la responce et autres                         choses par vous alleguées plus à plain contenue en icelles noz secondes                         lettres, nous vous mandons, commandons et expressement enjoignons, que sans                         plus y faire de reffus ou difficulté, vous veriffiez et interinez à icelle                         vesve nos dictes secondes lettres, et en ce faisant, la faictes tenir quicte                         et paisible de ladicte somme de IIIIc IIIIxx XVIII l.
VIII s.
t.; et tellement y faictes qu'elle n'ayt plus cause de                         retourner pour ceste cause devers nous; car tel est nostre plaisir.
Donné à                         Amboyse, le premier jour de octobre.
Loys.
Flameng.
Apportées le samedi 17e novembre                             1470.
A PIERRE DORIOLE (D.).
Plessis-de-Roye, 7 mars 1471.
Orig.
Bibl.
nat., Fr.
15537, fol.
116.
Monseigneur le general, j'ay veu voz lettres que m'avez escriptes par vostre                         chevaucheur, et me semble bien d'envoyer à Jehan de Nyvenen les lettres et                         instructions  dont voz dictes lettres font mencion ainsi que                         avez advisé, et pareillement d'envoyer aux capitaines de l'arriere ban                         lettres pour les haster, ainsi qu'il a esté fait aux autres et si faictes                         faire toutes les dictes lettres et instructions incontinent et les envoyez.
Donné au Plessiz Monseigneur de Roye, le VII e jour de                         mars.
Loys.
Leclerc.
A nostre amé et feal conseiller et general de noz finances, maistre Pierre                         Doriole.
AU SEIGNEUR DE BOUCHAIN (V.).
Paris, 24 juin 1471.
Orig.
Bibl.
nat.
Pièces orig., vol.
472, dossier Bournel 10507, no                         15.
Monseigneur de Bouchain, Blanchefort m'a dit ce que luy avez chargé me dire                         touchant la venue du neveu de monseigneur de Warvyk et du chambellan à                         Calaiz, dont je vous scez bon gré.
Je leur escriptz et envoie les lettres au                         petit tresorier Jehan Raguier,  pour les envoier par homme                         seur, et lui mande qu'il se tire devers vous pour estre de tout mieulx                         informé.
Et pour ce, s'il vous plaist, vous l'advertirez de tout ce qu'il                         vous semblera estre bon, et vous prye que souvent me faictes savoir de ce                         que saurez qu'il seurviendra de nouveau.
Donné à Paris, le XXIIII e jour de juing.
Loys.
J.
Leclerc A nostre amé et feal conseillier et chambellan le sire de Bouchain.
AU SEIGNEUR DU BOUCHAGE (D.).
Saint-Michel-sur-Loire, 20 août 1471.
Orig.
Bibl.
nat., Fr.
2909, fol.
6.
Monseigneur du Bouchaige, j'ay à ceste heure receu unes lettres de maistre                         Olivier Le Roux, dont je vous envoye le double; pareillement je vous envoye                         les pieces qui ont esté trouvées escriptes de la main de maistre Henry                         Millet au logeis, ainsi qu'il s'en partoit.
Et m'a mandé par son homme ledit                         maistre Olivier Le Roux, qu'il congnoist seurement que c'est de sa main.
Quand vous partistes, je me doubtoye  que monseigneur de                         Guyenne feist ces mariages, et maintenant, veu que lesdictes lettres que                         maistre Olivier m'escript, et les pieces qui ont esté trouvées, et les                         parolles que maistre Henry Millet a dictes, dont je vous envoye tout par                         escript, puis le maistre d'ostel de Chesnay, par qui mon frere m'a bien                         mandé qu'ilz tachoient du mariage de la fille de monseigneur de Foix, et ne                         m'a point mandé de celuy de Bourgoigne qu'ilz lui en eussent parlé, ne aussi                         de bailler son seellé, vous avez à me asseurer avecques lui de ce seellé que                         je doubte qu'il ait baillé, s'il vous est possible.
Et se d'aventure il                         avoit baillé, et vous le pouriez reduire, j'en tiendray tout ce que vous en                         promecterez.
Il y a ès petites pieces en ung mot Normandie, en                         une autre connestable, en ung autre le roy, en ung  autre voyage, en ung autre Xantonge, et en pluseurs                         autres Bourgongne.
En effect, je voy la chose si                         suspecte que je ne vous sçay que mander; car mon frere ne me advertist point                         si avant comme je trouve par ces memoires, et me advertissez bien au cler de                         tout.
Escript à Sainct Michel sur Loyre, le XX e jour                         d'aoust.
Loys.
Tilhart.
A nostre amé et feal conseiller et chambellan le seigneur du Bouchage.
AU GRAND MAITRE (D.).
Montbazon, 12 décembre 1471.
Orig.
Bibl.
nat., Fr.
2913, fol.
68.
Monseigneur le grant maistre, vous savez que je vous ay promis la somme de                         IIII m escuz dedens la feste des Roys.
Et, afin que vous                         congnoissez que je ne vous ay pas oblyé, et que je suis bon paieur, je n'ay                         pas voulu actendre le terme, et vous envoye presentement la somme de quatre                         mille frans, et ainsi ne vous devray plus que quinze cens frans, lesquelz je                         vous envoieray  le plus tost que je pourray.
Escripvez-moy de                         la recepcion de la dicte somme, et m'escripvez aussi de voz nouvelles, et                         faites escripre sur la cedule que avez de moy des diz IIII m escuz, comme vous avez receu la dicte somme de IIII m l.
t., et adieu.
Donné à Montbason, le XII e                         jour de decembre.
Loys.
Bourré.
A nostre cher et feal cousin le conte de Dampmartin, grant maistre d'ostel de                         France.
AUX CONSEILLERS DE LA VILLE DE LYON (V.).
Plessis-du-Parc, 28 avril 1472.
Orig.
Arch.
de Lyon, AA 23, no 38.
De par le roy.
Chiers et bien amez, en besongnant avec nostre amé et feal conseillier                         maistre Jehan Delaloere ou fait de noz finances de Languedoc, il nous a                         voulu mectre en compte la somme de six cens livres tournois, dont maistre                         Pierre de Refuge et le dit Delaloere vous  feirent leurs                         lettres l'année passée, pour la despense qui se faisoit à cause des                         bastilles, pons et boulovars, que l'on faisoit à Lyon pour mectre devant                         Mascon.
Et pour ce que depuis, à vostre grant poursuite, vous avons quictée                         la somme de mille escus que nous deviés de reste de III m escus, à quoy aviez esté imposez pour vostre porcion de l'emprunct,                         nous avons prinse la dicte somme dudit Delaloere pour employer en noz                         affaires, et avons ordonné que la dicte lectre ou obligacion sera par vous                         rendue ausdiz de Refuge et Delaloere, ou à l'un d'eulx, comme casse et                         nulle; et ainsi a esté dit et appoincté par les gens de noz finances avec                         maistre Guillaume Bulloud, docteur, que avez envoyé deça pour voz affaires.
Si voulons et vous mandons bien expressement, que incontinent vous rendez                         icelle lettre ou obligacion aux dessus diz, ou à celuy qui y sera envoyé                         pour ladicte cause, sans y faire ne mectre aucun delay ou difficulté; car                         nous avons commandé noz lettres, pour vous y contraindre en cas de refuz ou                         delay, et en voz affaires vous aurons tousjours pour recommandez.
Donné au                         Plessiz du Parc lez Tours, le XXVIII e jour d'avril.
Loys.
Bourré.
A noz chiers et bien amez les conseilliers de la ville de Lyon.
AU GRAND MAITRE (D.).
Montils-lès-Tours, 18 mai 1472.
Orig.
Bibl.
nat., Fr.
2913, fol.
62.
Copie du temps.
Clairambault,                         Mélanges, 481, fol.
283 vo.
Monseigneur le grant maistre, depuis les derrenieres lettres que je vous ay                         escriptes, j'ay eu nouvelles que monseigneur de Guienne se meurt, et qu'il                         n'y a point de remede en son fait; et le m'a fait savoir ung des plus privez                         qu'il ait avecques lui, par homme exprès, et ne croyt pas, ainsi qu'il dit,                         qu'il soit vif à XV jours d'icy, au plus qu'on le puisse mener.
S'il m'en                         vient autres nouvelles, incontinent les vous feray savoir.
Le seneschal d'Agenaiz est ici; je lui ay appoincté son estat en maniere que                         je croy qu'il est bien content.
Afin que soiez seur de celui qui m'a fait savoir les  nouvelles,                         c'est le moyne qui dit les heures avecques monseigneur de Guyenne, dont je me suis                         fort esbay, et m'en suis seigné depuis la teste jusques aux piez.
Adieu.
Escript aux Montilz lez Tours, le XVIII e jour de may.
Loys.
Tilhart.
A nostre chier et amé cousin le conte de Dampmartin, grant maistre d'ostel de                         France.
AU DUC DE MILAN (v.).
Juin 1472.
Orig.
autogr.
Bibl.
nat., Fonds ital.
(Archivio Sforzesco) 1591,                         fol.
354.
Commun.
par M.
Bruel.
Mon frere, je me recommande à vous; j'ay receu voz lettres et la                         protestacion que m'avez envoiée, par laquelle vous renonciez à la nomination                         que le duc de Bourgoigne a fait de vous ès treves derrenieres prinses entre                         moy et luy, dont, mon frere, je vous remercye tant que je puys; et m'avez                         monstré, par effet, la bonne amour que avez à moy, et vous tenez seur que,                         de ma part, jamès l'alyance de vous et moy ne fauldra; et, quand besoing                         seroit, le vous vouldroye monstrer par effect, ainsy que je vous escriz plus                         au long par mes autres lettres.
A Dieu, mon frere, qui vous ait en sa sainte                         garde.
Escript de ma mayn.
Loys.
A mon frere le duc de Millan.
.

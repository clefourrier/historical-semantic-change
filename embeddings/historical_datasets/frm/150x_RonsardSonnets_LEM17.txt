Ie plante en ta faueur cet arbre de Cybelle , Ce pin , où tes honneurs se liront tous les iours : I' ay graué sur le tronc noz noms et noz amours , Qui croistront à l' enuy de l' escorce nouuelle .
Faunes qui habitez ma terre paternelle , Qui menez sur le Loir voz danses et voz tours , Fauorisez la plante et luy donnez secours , Que l' Esté ne la brusle , et l' Hyuer ne la gelle .
Pasteur , qui conduiras en ce lieu ton troupeau , Flageolant vne Eclogue en ton tuyau d' auoine , Attache tous les ans à cest arbre vn Tableau , Qui tesmoigne aux passãs mes amours et ma peine ; Puis l' arrosant de laict et du sang d' vn agneau , Dy : « Ce Pin est sacré , c' est la plante d' Heleine .
» .

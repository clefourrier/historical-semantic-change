Belle qui tiens ma vie Captiue dans tes yeulx , Qui m' a l' ame rauie D' vn soubz-ris gracieux , Viens tost me secourir Ou me fauldra mourir .
Pourquoy fuis tu mignarde Si je suis pres de toy , Quand tes yeulx ie regarde Ie me perds dedans moy Car tes perfections Changent mes actions .
Tes beautéz et ta grace Et tes diuins propos , Ont eschauffé la glace Qui me geloit les os , Et ont remply mon coeur D' vne amoureuse ardeur .
Mon ame souloit estre Libre de passions , Mais amour s' est faict maistre De mes affections , Et à mis soubs sa loy Et mon cœur et ma foy .
.

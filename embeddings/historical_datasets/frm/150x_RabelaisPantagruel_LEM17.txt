Apres celle victoire merveilleuse Pantagruel envoya Carpalim en la ville des Amaurotes dire & annoncer comment le roy Anarche estoit prins , et tous leurs ennemys defaictz .
Laquelle nouvelle entendue , sortirent au devant de luy tous les habitans de la ville en bon ordre & en pompe triumphale avecques une liesse divine le conduisirent en la ville .
Et furent faictz beaulx feu de joye par toute la ville , & belles tables rondes garnies de force vivres dressees par les rues .
Ce fut ung renouvellement du temps de Saturne , tant il fut faict alors grand chere .
.

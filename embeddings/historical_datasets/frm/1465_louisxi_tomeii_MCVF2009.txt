LETTRES DE LOUIS XI LOUIS DAUPHIN 1461-1465     AU DUC DE MILAN (V.).
Tours, 11 octobre 1461.
Orig.
Arch.
de Milan.
Loys, par la grace de Dieu, roy de France.
Trés chier et trés amé oncle,                         vous savez assez le trés petit  et mauvaiz gouvernement qui de                         long temps a esté et est encores de present en la maison de Savoie, de                         laquelle nous sommes si fort aliez, ainsi qu'il est assez notoire.
Et aussi                         estes bien recors des grands peynes, travaulx et diligences que feu le                         legat, nostre bel oncle a eues et soustenues pour y cuider mectre bon ordre                         et gouvernement, ce qu'il ne peut faire en son vivant, obstant les mauvaises                         et iniques induccions et seduccions qui y ont couru par longtemps et font à                         present par les infideles et desloyaux envers Dieu, nostre createur, et la                         crestienté, les Cipriens et leurs aliez et complices, qui, de long temps,                         ont entreprins le gouvernement de ladite maison de Savoye.
Et semblablement                         avez bien souvenance que pour y obvier et donner la provision convenable, et                         aussi pour garder l'onneur de la maison de France, feu nostre trés chier                         seigneur et pere, que Dieu absoille, a eu de grans peynes et travaulx, et se                         y est employé bien et grandement.
Mais quelque ordre et provision qu'on y a                         peu mectre et donner, les choses y ont esté depuis et vont de jour en jour                         de mal en piz, à nostre trés grant desplaisance.
Et pour ce que ceste                         matiere touche grandement l'onneur de nous et de la maison de France, et que                         avons esté advertiz qu'ilz perseverent en leur mauvaiz et dampnable propos,                         et que desjà ilz vous ont fait requerir  par Thomas de                         Rommaignant, leur serviteur, pour les aider et favoriser, à quoy de tout                         nostre povoir, moyennant l'aide de Dieu et de noz bons vassaulx, subgietz,                         amis, alliez et bienvueillans, sommes deliberez resister, et à ce nous                         employer pour l'onneur de ladite maison, sans riens y espargner, nous vous                         avons bien voulu escripre ces choses, et vous advertir de nostre vouloir et                         entencion sur ce, à ce que vous ne vueillez donner aucune faveur ou aide en                         ceste partie, qui feust à nostre desplaisance et contre nostre dit vouloir                         et entencion, en vous advertissant, que quant le vouldriez faire, ce que ne                         croyons pas, que nous y donrons la provision par tous les moyens qui nous                         seront possibles, en manière que la chose sortira son effect à nostre                         entencion, ainsi que singulierement le desirons.
Donné à Tours, le XIe jour d'octobre.
Loys.
Meurin.
A nostre trés chier et trés amé oncle le duc de Millan.
A LA REINE juin 1462.
Orig.
Bibl.
nat., Fr.
20489, fol.
69.
Ma femme, je ne m'en puis si tost aller que je pensoye, pour plusieurs grans                         affaires que me sont survenues, et pour ce venez vous en à                         Melun, et n'amenez que la dame de Chasteauneuf, la dame de Saint Priet, et                         Françoyse, et ordonnez la femme de Rollant pour demourant avec le surplus.
Et adieu.
Escript à    AU COMTE DU MAINE Milieu d'août 1462.
Minute.
Bibl.
nat., Fr.
20490, fol.
55.
Mon oncle, j'ay receu les lectres que vous m'avez escriptes et veu bien au                         long le memoire que m'avez envoyé contenant les diligences que avez faictes                         pour resister à la descente des Anglois, dont je vous mercye tant que je                         puis.
Je ne plains rien en ceste matiere, sinon la paine que je vous ay                         donnée et donne.
Au surplus, j'ay differé de vous escripre, actendant que                         vous faire savoir certaines nouvelles.
Toutesvoyes, il ne m'en est point                         venu qui feussent à escripre, senon aujourd'uy qu'il est venu une des deux                         carvelles de Honnefleu, que j'avoye envoyées pour savoir des nouvelles, et                         celuy que j'avoye envoyé dit qu'il est party  de au droit de                         Sandwich XXXV navires, dont en y a XIIII à chasteau devant et chasteau                         d'arriere, et les autres sont petiz, et est venu avec eulx jusques au droit                         de Blanc Chief, et dit qu'ilz ont tiré vers Hantonne, et presume que c'est                         pour aller à Bordeaux ou en Irlande.
Je ne scay qu'ilz feront; toutesvoyes,                         je vous en advise à l'aventure, affin que, s'ilz vouloient faire aucune                         descente en vostre quartier, qu'ilz trouvent à qui parler.
Depuis ces                         lectres escriptes, j'ay receu unes lectres du prevost de Paris, dont je vous                         envoye le double     A AYMAR DE POYSIEU (P.).
derniers jours de 1462 ou premiers de 1463 Minute.
Bibl.
nat., Fr.
20489, fol.
121 vo.
Cadorat, vous savez la charge que vous avons baillée, et pour ce que desirons                         que la mectez incontinent à execucion, et que ne serons à nostre aise tant                         qu'il soit fait, nous vous escripvons de rechief et vous prions, si jamès                         vous voulez que nous soyons contensde vous, que vous faictes                         loger noz gens ou royaume de Navarre es bonnes villes le plus près les ungs                         des autres que vous pourrez, et surtout faictes mectre ordre et police ou                         fait de nosdictes gens, et que justice y soit gardée, car autrement, tout                         n'yra pas bien, et en la y mectant, ilz aront assez vivres.
Et faictes                         passer tout le bagaige deçà, et qu'il ne demeure à lance fournie que VI                         chevaulx.
Vous savez assez nostre entencion, et pour ce ne vous en                         escripvons autrement, mès surtout gardez quelque chose que l'on vous dye que                         nosdictes gens y soient logez.
A LA DUCHESSE DE SAVOIE (V.).
Commencement de 1463.
Minute.
Bibl.
nat., Fr.
20489, fol.
22.
Ma seur, je me recommande à vous.
J'ay receu les lettres que vous m'avez                         escriptes par maistre Pierre Doriolle, et oy ce qu'il m'a dit de vostre                         part.
Je m'en voys presentement à Bayonne, et si tost que aré fait avec  le roy de Castelle, qui sera, comme je m'actens, ou plaisir                         Dieu, environ la my fevrier, je m'en pence aller tout de tiré à Lyon, et es                         marches de par delà, et pour ce, allez vous en, vous et mon beau pere de                         Savoye à Chambery, afin que soyez plus prests pour venir au devant de moy.
Je ne scay se vous avez fait ce que je vous ay mandé par le mareschal de                         Savoye, et, pour ce, escripvez le moy.
Et, au regart de ce que me faictes                         savoir que Philippe de Savoie veult aller en Piemont, et qu'il y pourroit                         avoir danger, il n'en y a point, car où que il voyse, j'ay entencion de                         l'aller cercher en personne, s'il ne fait comme j'ay mandé par ledit                         mareschal.
AUX LYONNAIS (X).
Montlhéry, 19 août 1463.
Orig.
Arch.
de Lyon, AA 20, no.
53  De par le roy.
Chiers et bien amez, nous avons presentement ordonné faire asseoir et imposer                         en nostre pays du Daulphiné la somme de trois mille sept cens cinquante                         livres tournois, pour emploier ou paiement de cinquante hommes d'armes et de                         cent hommes de pié, que faisons prendre en nostre dit païs du Daulphiné, et                         tirer devers nostre trés chier et amé cousin le conte de Dunois, pour                         l'execucion d'aucunes entreprinses qu'il a faictes pour le bien de nous et                         de noz royaume et seigneuries.
Et pour ce qu'il est besoing                         que lesdictes gens de guerre s'en voisent devers nostre dit cousin le plus                         diligemment que possible sera, par quoy ladicte somme ne pourroit estre                         levée avant leur partement, nous vous prions bien affectueusement que vous                         trouviez moien d'avancer icelle somme de IIIm VIIc L livres tournois.
Et la faites bailler à nostre amé                         et feal conseillier et tresorier general de nostre dit païs du Daulphiné,                         Glaude Cot, lequel vous baillera l'assignacion d'icelle somme, ainsi assise                         ou dit païs, laquelle vous pourrez avoir et recouvrer dedens ung mois après                         ladicte assiete.
Et en ce ne nous vueillez faillir, et vous nous ferez trés                         singulier et agreable plaisir.
Donné à Montlehery, le XIXme jour d'aoust.
Loys.
Bourré.
A nos chiers et bien amez les bourgois, consulz et habitans de la ville de                         Lyon.
A SON BON COMPERE? (V.).
Fin de l'année 1464.
Minute.
Bibl.
nat., Fr.
20427, fol.
30.
Mon bon compere, j'ay receu les lettres que vous m'avez escriptes par                         François de Tiercent, dont                         je vous remercie.
J'envoye Bourré devers vous, lequel je vous pry que                         veulliez croyre.
L'italique indique ici                             un passage raturé Vous ne m'avez pas fait grant responce sur                             les lettres que je vous avoye envoyées pieça; toutevoies, je vous pry que par cestuy                             cy me veillez faire savoir ce qu'il vous en semble.
Il est avenu                         une grant nouvelleté en Bretaigne sur les  amis de monseigneur                         de Montauban.
Je croy que Dieu le fait pour le mieulx et pour nous resourdre                         touz à ung coup.
L'italique indique ici                             un passage raturé J'ay eu ce matin des nouvelles que Jacques                             ceva   Mon bon compere, je prye à Dieu qu'il vous ce que desirez.
Escript.
Je vous                         envoye les lettres que le conte de Montmairunt? m'a escriptes.
Je vous pry                         que vous veillez  L'italique indique ici un passage raturé                             tenir la main , et ma femme vous en dira grant                             merciz, s'en tiendr  faire pour luy ce que vous sera possible.
AU DUC DE MILAN  Tours, 24 avril 1465.
Orig.
Arch.
de Milan.
Loys, par la grace de Dieu, roy de France.
Trés  chier et trés                         amé oncle, il est venu à nostre congnoissance que nostre bien amé Pierre                         Vignoles, escuier et homme d'armes de nostre ordonnance en la compaignie du                         seigneur de Candalle, a certain procès pardevant l'archevesque de Millan, à                         l'occasion d'aucune obligacion ou fiancement que l'on dit lui avoir faicte                         pour et en la faveur de ung nommé Jacques Villecte, chanctre et serviteur de                         feu nostre trés chier et trés amé pere et cousin, le duc de Savoie, que Dieu                         absoille.
Et pour ce que nous vouldrions avoir le bon droit dudit Pierre                         pour recommandé, tant pour les bons et agreables services qu'il nous a faiz                         et qu'il nous fait continuellement, et aussi que esperons qu'il nous face en                         temps avenir, nous vous prions bien affectueusement que vueillez tenir ou                         faire tenir la main devers ledit archevesque en maniere que le bon droit de                         nostre dit serviteur lui soit gardé.
Et au seurplus, pour ce que pour ceste                         cause lui avons donné congié pour certain temps aler par devers vous, le                         vueillez faire expedier tellement que il puist brief retourner pardevers                         nous, et en ce faisant, nous ferez trés singulier et agreable plaisir.
Donné                         à Tours, le XXIIIIe jour d'avril.
Loys.
Toustain.
A nostre trés chier et trés amé oncle et cousin le duc de Millan.
AU DUC DE MILAN  Aigueperse, 29 juin 1465.
Orig.
Arch.
de Milan.
Loys, par la grace de Dieu, roy de France.
Trés  chier et trés                         amé oncle.
Nous envoyons presentement par devers vous nostre cher et bien                         amé Francequin Norry, pour vous dire aucunes choses dont lui avons baillé                         charge.
Si vous prions que les vueillez oir et adjouster plaine foy à tout                         ce qu’il vous dira de par nous.
Donné à Aygueparse, le XXIXe jour de juing.
Loys.
Bourré.
A nostre trés cher et trés amé oncle le duc de Millan.
AUX HABITANTS DE BEAUVAIS (V.)   Paris, 23 juillet 1465.
Orig.
Arch.
mun.
de Beauvais, EE 7.
De par le roy.
Chiers et bien amez, nous pensons que avez bien sceu la rencontre qui a esté                         entre nous et le conte de Charrolois, le mardy XVIe jour                         de ce present mois de  juillet, près la ville et chastel de                         Montlehery, en laquelle, graces à Nostre Seigneur, avons obtenu la victoire.
Car de la part dudit de Charrolois ont esté tuez de XIIII à XVc hommes, et prins de III à IIIIc prisonniers,                         et de la nostre n'a pas eu la Xme partie; et si                         demeurasmes les derreniers en champ, et la place est demeurée en nostre                         obeissance.
Et oultre plus, depuis ladicte desconfiture, ont esté que prins                         que tuez plus de IIm Bourguignons qui s'en estoient                         fouyz de ladicte rencontre.
Et après nous sommes retirez en ceste nostre                         bonne ville de Paris, là où la pluspart de tous noz gens d'armes et de noz                         chiefz de guerre se sont trouvez par devers nous, et aussi ledit de                         Charroloys s'est retiré vers la Beausse pour se joindre à nostre frere de                         Berry et aux Bretons.
Et pour ce qu'il nous a esté rapporté que lesdiz                         Bourguignons et Bretons ou aucune partie d'iceulx sont disposez tirer vers                         les marches de Normendie et de la riviere de Saine, et eulx efforcer de                         prendre et avoir aucunes places et villes sur ladicte riviere de Saine et                         oudit pays de Normendie, nous avons adverty les gens des bonnes villes                         dessus ladicte riviere de Saine et aussi de nostre pays de Normendie et du                         Chartrain des choses dessusdictes, pour pourveoir à la seurté de leurs                         villes et faire resistance ausdiz adversaires et desobeyssans en tout ce que                         possible leur sera.
Et pareillement avons disposé vous en advertir, afin que                         de vostre part vous faciez le semblable.
Et au regard de nous, nous sommes                         disposez de nous mectre sur les champs pour resister à l'entreprinse desdiz                         Bretons et Bourguignons, et tant à vous, comme à noz autres bons et loyaulx                         subgectz  donner tout l'ayde et confort qu'il sera possible,                         tellement qu'au plaisir Dieu nul inconvenient n'en adviendra.
Pourquoy en                         acquictant vostre loyaulté, ainsi que jusques cy avez fait, continuez et                         perseverez en vostre bon vouloir envers nous, en faisant toute resistance                         contre nosdiz adversaires et desobeyssans, et vous maintenant et entretenant                         en nostre obeissance, comme bons et loyaulx subgez doivent envers leur roy                         et souverain seigneur, ainsi que en vous en avons nostre confiance.
Donné à                         Paris, le XXIIIe jour de juillet.
Loys.
Le Prevost.
A noz chiers et bien amez les bourgois et habitans de la ville de                         Beauvais.
AU DUC DE MILAN (V.).
Tours, 11 octobre 1461.
Orig.
Arch.
de Milan.
Loys, par la grace de Dieu, roy de France.
Trés chier et trés amé oncle,                         vous savez assez le trés petit  et mauvaiz gouvernement qui de                         long temps a esté et est encores de present en la maison de Savoie, de                         laquelle nous sommes si fort aliez, ainsi qu'il est assez notoire.
Et aussi                         estes bien recors des grands peynes, travaulx et diligences que feu le                         legat, nostre bel oncle a eues et soustenues pour y cuider mectre bon ordre                         et gouvernement, ce qu'il ne peut faire en son vivant, obstant les mauvaises                         et iniques induccions et seduccions qui y ont couru par longtemps et font à                         present par les infideles et desloyaux envers Dieu, nostre createur, et la                         crestienté, les Cipriens et leurs aliez et complices, qui, de long temps,                         ont entreprins le gouvernement de ladite maison de Savoye.
Et semblablement                         avez bien souvenance que pour y obvier et donner la provision convenable, et                         aussi pour garder l'onneur de la maison de France, feu nostre trés chier                         seigneur et pere, que Dieu absoille, a eu de grans peynes et travaulx, et se                         y est employé bien et grandement.
Mais quelque ordre et provision qu'on y a                         peu mectre et donner, les choses y ont esté depuis et vont de jour en jour                         de mal en piz, à nostre trés grant desplaisance.
Et pour ce que ceste                         matiere touche grandement l'onneur de nous et de la maison de France, et que                         avons esté advertiz qu'ilz perseverent en leur mauvaiz et dampnable propos,                         et que desjà ilz vous ont fait requerir  par Thomas de                         Rommaignant, leur serviteur, pour les aider et favoriser, à quoy de tout                         nostre povoir, moyennant l'aide de Dieu et de noz bons vassaulx, subgietz,                         amis, alliez et bienvueillans, sommes deliberez resister, et à ce nous                         employer pour l'onneur de ladite maison, sans riens y espargner, nous vous                         avons bien voulu escripre ces choses, et vous advertir de nostre vouloir et                         entencion sur ce, à ce que vous ne vueillez donner aucune faveur ou aide en                         ceste partie, qui feust à nostre desplaisance et contre nostre dit vouloir                         et entencion, en vous advertissant, que quant le vouldriez faire, ce que ne                         croyons pas, que nous y donrons la provision par tous les moyens qui nous                         seront possibles, en manière que la chose sortira son effect à nostre                         entencion, ainsi que singulierement le desirons.
Donné à Tours, le XIe jour d'octobre.
Loys.
Meurin.
A nostre trés chier et trés amé oncle le duc de Millan.
A LA REINE juin 1462.
Orig.
Bibl.
nat., Fr.
20489, fol.
69.
Ma femme, je ne m'en puis si tost aller que je pensoye, pour plusieurs grans                         affaires que me sont survenues, et pour ce venez vous en à                         Melun, et n'amenez que la dame de Chasteauneuf, la dame de Saint Priet, et                         Françoyse, et ordonnez la femme de Rollant pour demourant avec le surplus.
Et adieu.
Escript à    AU COMTE DU MAINE Milieu d'août 1462.
Minute.
Bibl.
nat., Fr.
20490, fol.
55.
Mon oncle, j'ay receu les lectres que vous m'avez escriptes et veu bien au                         long le memoire que m'avez envoyé contenant les diligences que avez faictes                         pour resister à la descente des Anglois, dont je vous mercye tant que je                         puis.
Je ne plains rien en ceste matiere, sinon la paine que je vous ay                         donnée et donne.
Au surplus, j'ay differé de vous escripre, actendant que                         vous faire savoir certaines nouvelles.
Toutesvoyes, il ne m'en est point                         venu qui feussent à escripre, senon aujourd'uy qu'il est venu une des deux                         carvelles de Honnefleu, que j'avoye envoyées pour savoir des nouvelles, et                         celuy que j'avoye envoyé dit qu'il est party  de au droit de                         Sandwich XXXV navires, dont en y a XIIII à chasteau devant et chasteau                         d'arriere, et les autres sont petiz, et est venu avec eulx jusques au droit                         de Blanc Chief, et dit qu'ilz ont tiré vers Hantonne, et presume que c'est                         pour aller à Bordeaux ou en Irlande.
Je ne scay qu'ilz feront; toutesvoyes,                         je vous en advise à l'aventure, affin que, s'ilz vouloient faire aucune                         descente en vostre quartier, qu'ilz trouvent à qui parler.
Depuis ces                         lectres escriptes, j'ay receu unes lectres du prevost de Paris, dont je vous                         envoye le double     A AYMAR DE POYSIEU (P.).
derniers jours de 1462 ou premiers de 1463 Minute.
Bibl.
nat., Fr.
20489, fol.
121 vo.
Cadorat, vous savez la charge que vous avons baillée, et pour ce que desirons                         que la mectez incontinent à execucion, et que ne serons à nostre aise tant                         qu'il soit fait, nous vous escripvons de rechief et vous prions, si jamès                         vous voulez que nous soyons contensde vous, que vous faictes                         loger noz gens ou royaume de Navarre es bonnes villes le plus près les ungs                         des autres que vous pourrez, et surtout faictes mectre ordre et police ou                         fait de nosdictes gens, et que justice y soit gardée, car autrement, tout                         n'yra pas bien, et en la y mectant, ilz aront assez vivres.
Et faictes                         passer tout le bagaige deçà, et qu'il ne demeure à lance fournie que VI                         chevaulx.
Vous savez assez nostre entencion, et pour ce ne vous en                         escripvons autrement, mès surtout gardez quelque chose que l'on vous dye que                         nosdictes gens y soient logez.
A LA DUCHESSE DE SAVOIE (V.).
Commencement de 1463.
Minute.
Bibl.
nat., Fr.
20489, fol.
22.
Ma seur, je me recommande à vous.
J'ay receu les lettres que vous m'avez                         escriptes par maistre Pierre Doriolle, et oy ce qu'il m'a dit de vostre                         part.
Je m'en voys presentement à Bayonne, et si tost que aré fait avec  le roy de Castelle, qui sera, comme je m'actens, ou plaisir                         Dieu, environ la my fevrier, je m'en pence aller tout de tiré à Lyon, et es                         marches de par delà, et pour ce, allez vous en, vous et mon beau pere de                         Savoye à Chambery, afin que soyez plus prests pour venir au devant de moy.
Je ne scay se vous avez fait ce que je vous ay mandé par le mareschal de                         Savoye, et, pour ce, escripvez le moy.
Et, au regart de ce que me faictes                         savoir que Philippe de Savoie veult aller en Piemont, et qu'il y pourroit                         avoir danger, il n'en y a point, car où que il voyse, j'ay entencion de                         l'aller cercher en personne, s'il ne fait comme j'ay mandé par ledit                         mareschal.
AUX LYONNAIS (X).
Montlhéry, 19 août 1463.
Orig.
Arch.
de Lyon, AA 20, no.
53  De par le roy.
Chiers et bien amez, nous avons presentement ordonné faire asseoir et imposer                         en nostre pays du Daulphiné la somme de trois mille sept cens cinquante                         livres tournois, pour emploier ou paiement de cinquante hommes d'armes et de                         cent hommes de pié, que faisons prendre en nostre dit païs du Daulphiné, et                         tirer devers nostre trés chier et amé cousin le conte de Dunois, pour                         l'execucion d'aucunes entreprinses qu'il a faictes pour le bien de nous et                         de noz royaume et seigneuries.
Et pour ce qu'il est besoing                         que lesdictes gens de guerre s'en voisent devers nostre dit cousin le plus                         diligemment que possible sera, par quoy ladicte somme ne pourroit estre                         levée avant leur partement, nous vous prions bien affectueusement que vous                         trouviez moien d'avancer icelle somme de IIIm VIIc L livres tournois.
Et la faites bailler à nostre amé                         et feal conseillier et tresorier general de nostre dit païs du Daulphiné,                         Glaude Cot, lequel vous baillera l'assignacion d'icelle somme, ainsi assise                         ou dit païs, laquelle vous pourrez avoir et recouvrer dedens ung mois après                         ladicte assiete.
Et en ce ne nous vueillez faillir, et vous nous ferez trés                         singulier et agreable plaisir.
Donné à Montlehery, le XIXme jour d'aoust.
Loys.
Bourré.
A nos chiers et bien amez les bourgois, consulz et habitans de la ville de                         Lyon.
A SON BON COMPERE? (V.).
Fin de l'année 1464.
Minute.
Bibl.
nat., Fr.
20427, fol.
30.
Mon bon compere, j'ay receu les lettres que vous m'avez escriptes par                         François de Tiercent, dont                         je vous remercie.
J'envoye Bourré devers vous, lequel je vous pry que                         veulliez croyre.
L'italique indique ici                             un passage raturé Vous ne m'avez pas fait grant responce sur                             les lettres que je vous avoye envoyées pieça; toutevoies, je vous pry que par cestuy                             cy me veillez faire savoir ce qu'il vous en semble.
Il est avenu                         une grant nouvelleté en Bretaigne sur les  amis de monseigneur                         de Montauban.
Je croy que Dieu le fait pour le mieulx et pour nous resourdre                         touz à ung coup.
L'italique indique ici                             un passage raturé J'ay eu ce matin des nouvelles que Jacques                             ceva   Mon bon compere, je prye à Dieu qu'il vous ce que desirez.
Escript.
Je vous                         envoye les lettres que le conte de Montmairunt? m'a escriptes.
Je vous pry                         que vous veillez  L'italique indique ici un passage raturé                             tenir la main , et ma femme vous en dira grant                             merciz, s'en tiendr  faire pour luy ce que vous sera possible.
AU DUC DE MILAN  Tours, 24 avril 1465.
Orig.
Arch.
de Milan.
Loys, par la grace de Dieu, roy de France.
Trés  chier et trés                         amé oncle, il est venu à nostre congnoissance que nostre bien amé Pierre                         Vignoles, escuier et homme d'armes de nostre ordonnance en la compaignie du                         seigneur de Candalle, a certain procès pardevant l'archevesque de Millan, à                         l'occasion d'aucune obligacion ou fiancement que l'on dit lui avoir faicte                         pour et en la faveur de ung nommé Jacques Villecte, chanctre et serviteur de                         feu nostre trés chier et trés amé pere et cousin, le duc de Savoie, que Dieu                         absoille.
Et pour ce que nous vouldrions avoir le bon droit dudit Pierre                         pour recommandé, tant pour les bons et agreables services qu'il nous a faiz                         et qu'il nous fait continuellement, et aussi que esperons qu'il nous face en                         temps avenir, nous vous prions bien affectueusement que vueillez tenir ou                         faire tenir la main devers ledit archevesque en maniere que le bon droit de                         nostre dit serviteur lui soit gardé.
Et au seurplus, pour ce que pour ceste                         cause lui avons donné congié pour certain temps aler par devers vous, le                         vueillez faire expedier tellement que il puist brief retourner pardevers                         nous, et en ce faisant, nous ferez trés singulier et agreable plaisir.
Donné                         à Tours, le XXIIIIe jour d'avril.
Loys.
Toustain.
A nostre trés chier et trés amé oncle et cousin le duc de Millan.
AU DUC DE MILAN  Aigueperse, 29 juin 1465.
Orig.
Arch.
de Milan.
Loys, par la grace de Dieu, roy de France.
Trés  chier et trés                         amé oncle.
Nous envoyons presentement par devers vous nostre cher et bien                         amé Francequin Norry, pour vous dire aucunes choses dont lui avons baillé                         charge.
Si vous prions que les vueillez oir et adjouster plaine foy à tout                         ce qu’il vous dira de par nous.
Donné à Aygueparse, le XXIXe jour de juing.
Loys.
Bourré.
A nostre trés cher et trés amé oncle le duc de Millan.
AUX HABITANTS DE BEAUVAIS (V.)   Paris, 23 juillet 1465.
Orig.
Arch.
mun.
de Beauvais, EE 7.
De par le roy.
Chiers et bien amez, nous pensons que avez bien sceu la rencontre qui a esté                         entre nous et le conte de Charrolois, le mardy XVIe jour                         de ce present mois de  juillet, près la ville et chastel de                         Montlehery, en laquelle, graces à Nostre Seigneur, avons obtenu la victoire.
Car de la part dudit de Charrolois ont esté tuez de XIIII à XVc hommes, et prins de III à IIIIc prisonniers,                         et de la nostre n'a pas eu la Xme partie; et si                         demeurasmes les derreniers en champ, et la place est demeurée en nostre                         obeissance.
Et oultre plus, depuis ladicte desconfiture, ont esté que prins                         que tuez plus de IIm Bourguignons qui s'en estoient                         fouyz de ladicte rencontre.
Et après nous sommes retirez en ceste nostre                         bonne ville de Paris, là où la pluspart de tous noz gens d'armes et de noz                         chiefz de guerre se sont trouvez par devers nous, et aussi ledit de                         Charroloys s'est retiré vers la Beausse pour se joindre à nostre frere de                         Berry et aux Bretons.
Et pour ce qu'il nous a esté rapporté que lesdiz                         Bourguignons et Bretons ou aucune partie d'iceulx sont disposez tirer vers                         les marches de Normendie et de la riviere de Saine, et eulx efforcer de                         prendre et avoir aucunes places et villes sur ladicte riviere de Saine et                         oudit pays de Normendie, nous avons adverty les gens des bonnes villes                         dessus ladicte riviere de Saine et aussi de nostre pays de Normendie et du                         Chartrain des choses dessusdictes, pour pourveoir à la seurté de leurs                         villes et faire resistance ausdiz adversaires et desobeyssans en tout ce que                         possible leur sera.
Et pareillement avons disposé vous en advertir, afin que                         de vostre part vous faciez le semblable.
Et au regard de nous, nous sommes                         disposez de nous mectre sur les champs pour resister à l'entreprinse desdiz                         Bretons et Bourguignons, et tant à vous, comme à noz autres bons et loyaulx                         subgectz  donner tout l'ayde et confort qu'il sera possible,                         tellement qu'au plaisir Dieu nul inconvenient n'en adviendra.
Pourquoy en                         acquictant vostre loyaulté, ainsi que jusques cy avez fait, continuez et                         perseverez en vostre bon vouloir envers nous, en faisant toute resistance                         contre nosdiz adversaires et desobeyssans, et vous maintenant et entretenant                         en nostre obeissance, comme bons et loyaulx subgez doivent envers leur roy                         et souverain seigneur, ainsi que en vous en avons nostre confiance.
Donné à                         Paris, le XXIIIe jour de juillet.
Loys.
Le Prevost.
A noz chiers et bien amez les bourgois et habitans de la ville de                         Beauvais.
.
